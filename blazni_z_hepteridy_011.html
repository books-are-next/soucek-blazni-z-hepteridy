<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="7\.&nbsp;kapitola">
    <meta name="apple-mobile-web-app-capable" content="yes">
    <title>7.&nbsp;kapitola</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Blázni z Hepteridy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Blázni z Hepteridy">
    <meta property="og:title" content="Blázni z Hepteridy">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Blázni z Hepteridy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./blazni_z_hepteridy_010.html">
    <link rel="next" href="./blazni_z_hepteridy_012.html">
    <meta name="nb-order" content="7">
    <link rel="self" href="blazni_z_hepteridy_011.html">
    <meta name="nb-identifier" content="soucek-blazni-z-hepteridy-c0c2d49">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1759" data-nb-chars="11666">
    <nav role="doc-toc">
      <ul class="plain section">
        <li><a href="blazni_z_hepteridy_005.html">1.&nbsp;kapitola</a></li>
        <li><a href="blazni_z_hepteridy_006.html">2.&nbsp;kapitola</a></li>
        <li><a href="blazni_z_hepteridy_007.html">3.&nbsp;kapitola</a></li>
        <li><a href="blazni_z_hepteridy_008.html">4.&nbsp;kapitola</a></li>
        <li><a href="blazni_z_hepteridy_009.html">5.&nbsp;kapitola</a></li>
        <li><a href="blazni_z_hepteridy_010.html">6.&nbsp;kapitola</a></li>
        <li><a href="blazni_z_hepteridy_011.html">7.&nbsp;kapitola</a></li>
        <li><a href="blazni_z_hepteridy_012.html">8.&nbsp;kapitola</a></li>
        <li><a href="blazni_z_hepteridy_013.html">9.&nbsp;kapitola</a></li>
        <li><a href="blazni_z_hepteridy_014.html">10.&nbsp;kapitola</a></li>
        <li><a href="blazni_z_hepteridy_015.html">11.&nbsp;kapitola</a></li>
        <li><a href="blazni_z_hepteridy_016.html">12.&nbsp;kapitola</a></li>
        <li><a href="blazni_z_hepteridy_017.html">13.&nbsp;kapitola</a></li>
        <li><a href="blazni_z_hepteridy_018.html">14.&nbsp;kapitola</a></li>
        <li><a href="blazni_z_hepteridy_019.html">15.&nbsp;kapitola</a></li>
        <li><a href="blazni_z_hepteridy_020.html">16.&nbsp;kapitola</a></li>
        <li><a href="blazni_z_hepteridy_021.html">17.&nbsp;kapitola</a></li>
        <li><a href="blazni_z_hepteridy_022.html">18.&nbsp;kapitola</a></li>
        <li><a href="blazni_z_hepteridy_023.html">19.&nbsp;kapitola</a></li>
        <li><a href="blazni_z_hepteridy_024.html">20.&nbsp;kapitola</a></li>
        <li><a href="blazni_z_hepteridy_025.html">21.&nbsp;kapitola</a></li>
        <li><a href="blazni_z_hepteridy_026.html">22.&nbsp;kapitola</a></li>
        <li><a href="blazni_z_hepteridy_027.html">23.&nbsp;kapitola</a></li>
        <li><a href="blazni_z_hepteridy_028.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">7.&nbsp;kapitola</span></h1>
        <section>
          <blockquote class="chunk" data-nb-ref-number="2" data-nb-words="28" data-nb-chars="155"><span class="idea" data-nb-ref-number="2" id="idea2" data-nb-words="28" data-nb-chars="155"><p><em>Otázal jsem se&nbsp;ho, mají-li těla jako my. Odpověděl, že&nbsp;ano, že&nbsp;mají těla, ne&nbsp;však jako naše, ani cokoliv jiného, co&nbsp;si&nbsp;pod slovem tělo dovedeme představit.</em></p></span></blockquote>
          <blockquote class="chunk" data-nb-ref-number="3" data-nb-words="7" data-nb-chars="36"><span class="idea" data-nb-ref-number="3" id="idea3" data-nb-words="7" data-nb-chars="36"><p>— Cyrano z&nbsp;Bergeraku, Cesta na&nbsp;Měsíc</p></span></blockquote>
          <p class="chunk" data-nb-ref-number="4" data-nb-words="141" data-nb-chars="959"><span class="idea" data-nb-ref-number="4" id="idea4" data-nb-words="141" data-nb-chars="959">Kdyby byl Péťa Pritt věnoval alespoň tolik času kosmické literatuře z&nbsp;přelomu novověku a&nbsp;kosmověku jako budižkničemu Mart Stam, připadala by&nbsp;mu&nbsp;situace, v&nbsp;níž se&nbsp;ocitl, podivně známou: přesně v&nbsp;takové se&nbsp;totiž už&nbsp;kdysi dávno ocitli učený profesor Aronnax, statečný Ned Land i&nbsp;neochvějně věrný Conseil a&nbsp;téměř současně s&nbsp;nimi (ačkoli na&nbsp;druhé straně světa) strýc Prudent a&nbsp;Phil Evans, okrasy Weldonova klubu, doprovázení nezbytnou figurkou mírně debilního černocha, nahrazujícího veselou zápletku, Frycollinem. Ti&nbsp;všichni byli také uneseni naprosto neočekávaně a&nbsp;překvapujícími způsoby, ať&nbsp;již mlčenlivým kapitánem a&nbsp;melancholikem Nemem, zbavujícím se&nbsp;svých depresí hrou (na rozdíl od&nbsp;houslisty Sherlocka Holmese na&nbsp;varhany), či&nbsp;neméně zamlklým, ale naopak cholerickým Roburem Dobyvatelem. V&nbsp;každém případě se&nbsp;ocitli stejně jako všichni vyjmenovaní v&nbsp;uzavřené místnosti bez jakéhokoli vybavení, bez výhledu a, jak se&nbsp;alespoň na&nbsp;první pohled zdálo, bez východu.</span></p>
          <p class="chunk" data-nb-ref-number="5" data-nb-words="79" data-nb-chars="529"><span class="idea" data-nb-ref-number="5" id="idea5" data-nb-words="79" data-nb-chars="529">Péťa však ke&nbsp;své škodě díla Julesa Vernea nečetl. Dokonce i&nbsp;jeho slavné jméno mu&nbsp;utkvělo v&nbsp;paměti jen svrchovaně matně jako jméno jakéhosi málo významného klasika literární prognostiky, jehož znalost vyučovací stroje polyvizní Akademie nevyžadovaly, a&nbsp;tím učinily seznámení zhola zbytečným. Netušil tedy, že&nbsp;potvrzuje génia šest století mrtvého pána i&nbsp;svým chováním: přesně jako vousatý strýc Prudent „<em>vstal, vztáhl ruce a&nbsp;ohmatával stěny místnosti, snaže se&nbsp;objevit někde nějakou skulinku. Nikde nic, ani stopy po&nbsp;dveřích ne…__“</em></span></p>
          <p class="chunk" data-nb-ref-number="6" data-nb-words="51" data-nb-chars="337"><span class="idea" data-nb-ref-number="6" id="idea6" data-nb-words="51" data-nb-chars="337">Tobiáš zvolil nejspolehlivější ze&nbsp;všech variant činnosti&nbsp;– nedělal nic, což sice nebylo obzvláště heroické, ale zato za&nbsp;daných okolností docela vhodné. Kdyby si&nbsp;vrabci, kteří omylem vlétnou do&nbsp;pokoje, dovedli poručit a&nbsp;přestali s&nbsp;ustavičnými hysterickými pokusy o&nbsp;útěk kterýmkoli směrem, utlouklo by&nbsp;se&nbsp;jich ročně k&nbsp;smrti podstatně méně.</span></p>
          <p class="chunk" data-nb-ref-number="7" data-nb-words="69" data-nb-chars="461"><span class="idea" data-nb-ref-number="7" id="idea7" data-nb-words="69" data-nb-chars="461">Snažil se&nbsp;alespoň na&nbsp;chvíli zapomenout na&nbsp;bolest hlavy, vystřelující z&nbsp;týlu do&nbsp;spánků a&nbsp;čela vlnami nepříjemného, bodavého mravenčení. Neměl ponětí, co&nbsp;se&nbsp;vlastně stalo od&nbsp;okamžiku, kdy nad rozebranou kamerou pocítil prudkou, takřka bleskovou závrať spojenou se&nbsp;zborcením a&nbsp;zduchověním obrysů všeho, co&nbsp;kolem sebe viděl, a&nbsp;s&nbsp;explozí oslňujícího světla, vystřídaného teď protivnou bolestí. Okolí se, pokud mohl ve&nbsp;svém stavu soudit, vůbec nepodobalo jejich iglú.</span></p>
          <p class="chunk" data-nb-ref-number="8" data-nb-words="88" data-nb-chars="644"><span class="idea" data-nb-ref-number="8" id="idea8" data-nb-words="88" data-nb-chars="644">Jestliže Péťa Pritt nečetl Julesa Vernea, Tobiáš se&nbsp;stejně samozřejmě a&nbsp;pochopitelně jako příslušník polyvizní noblesy tří stavů, totiž dramaturgů, režisérů a&nbsp;kameramanů, jaktěživ nestýkal se&nbsp;žádným sice zábavným, ale přesto společensky vyvrženým notorikem. Byl by&nbsp;se&nbsp;možná ledacos dozvěděl o&nbsp;účincích paprskových paralyzátorů, používaných ve&nbsp;vážných případech, kdy hrozí zničení vnitřního zařízení záchytné stanice zuřivcem, odděleným od&nbsp;chutného zdroje, o&nbsp;závrati, o&nbsp;zborcených a&nbsp;duhových obrysech, o&nbsp;světelném výbuchu a&nbsp;konečně i&nbsp;o&nbsp;elektrizující bolesti hlavy, která je&nbsp;kromě obvyklé kocoviny jakýmsi dodatečným zostřením trestu za&nbsp;opilství.</span></p>
          <p class="chunk" data-nb-ref-number="9" data-nb-words="60" data-nb-chars="412"><span class="idea" data-nb-ref-number="9" id="idea9" data-nb-words="60" data-nb-chars="412">Prostor, v&nbsp;němž byli oba uzavřeni&nbsp;– dá-li se&nbsp;říkat uzavření pobytu v&nbsp;místnosti, kde zcela zřejmě chybějí dveře i&nbsp;okna, jež mohou být případně otevírána a&nbsp;zavírána&nbsp;– připomínal jednotvárnou šedí, přerušenou jen luminoforem kolem okraje stropu, hrobku. Jednou stěnou, nahrazenou od&nbsp;podlahy až&nbsp;do&nbsp;stropu zrcadlem, se&nbsp;poněkud podobal rafinované mučírně politováníhodného, leč morálně pochybného Erika, Fantóma opery.</span></p>
          <p class="chunk" data-nb-ref-number="10" data-nb-words="17" data-nb-chars="98"><span class="idea" data-nb-ref-number="10" id="idea10" data-nb-words="17" data-nb-chars="98">Tobiáš se&nbsp;konečně vzchopil, došel s&nbsp;dlaní přitisknutou na&nbsp;čelo k&nbsp;zrcadlu a&nbsp;prohlédl si&nbsp;ho&nbsp;zblízka.</span></p>
          <p class="chunk" data-nb-ref-number="11" data-nb-words="18" data-nb-chars="109"><span class="idea" data-nb-ref-number="11" id="idea11" data-nb-words="18" data-nb-chars="109">„Dejte si&nbsp;pozor, Péťo,“ prohlásil varovně a&nbsp;obrátil se&nbsp;ke&nbsp;studeně lesklé ploše zády. „Asi si&nbsp;nás prohlížejí.“</span></p>
          <p class="chunk" data-nb-ref-number="12" data-nb-words="6" data-nb-chars="37"><span class="idea" data-nb-ref-number="12" id="idea12" data-nb-words="6" data-nb-chars="37">„Odkud?“ zajímal se&nbsp;režisér. „A&nbsp;kdo?“</span></p>
          <p class="chunk" data-nb-ref-number="13" data-nb-words="25" data-nb-chars="146"><span class="idea" data-nb-ref-number="13" id="idea13" data-nb-words="25" data-nb-chars="146">„Za tímhle nesmyslem. To&nbsp;není skutečné zrcadlo, ale polarizované sklo, samozřejmě. Z&nbsp;druhé strany je&nbsp;nás tu&nbsp;vidět jako na&nbsp;dlani. A&nbsp;kdo, to&nbsp;nevím.“</span></p>
          <p class="chunk" data-nb-ref-number="14" data-nb-words="35" data-nb-chars="205"><span class="idea" data-nb-ref-number="14" id="idea14" data-nb-words="35" data-nb-chars="205">Péťa přiložil ucho ke&nbsp;sklu s&nbsp;pocitem studu, jak trapně asi vypadá jeho zmuchlaný boltec, jestli se&nbsp;někdo z&nbsp;druhé strany <em>opravdu</em> dívá. Ačkoli si&nbsp;nedovedl představit, co&nbsp;by&nbsp;tu&nbsp;kdo mohl očekávat za&nbsp;podívanou.</span></p>
          <p class="chunk" data-nb-ref-number="15" data-nb-words="4" data-nb-chars="27"><span class="idea" data-nb-ref-number="15" id="idea15" data-nb-words="4" data-nb-chars="27">Nic. Ticho. Pokrčil rameny.</span></p>
          <p class="chunk" data-nb-ref-number="16" data-nb-words="160" data-nb-chars="1065"><span class="idea" data-nb-ref-number="16" id="idea16" data-nb-words="160" data-nb-chars="1065">Pokusy o&nbsp;vysvětlení, co&nbsp;se&nbsp;vlastně stalo, měli už&nbsp;skoro za&nbsp;sebou a&nbsp;bez výsledku. Ke&nbsp;cti obou budiž řečeno, že&nbsp;je&nbsp;(na rozdíl od&nbsp;Kary) ani nenapadla možnost únosu se&nbsp;zištným cílem. Kanadský žertík také zavrhli. Nějakou chvíli se&nbsp;zdála nejpravděpodobnější Tobiášova domněnka o&nbsp;nějakém záhadném neštěstí, k&nbsp;němuž patrně došlo bez jejich vědomí a&nbsp;naprosto neočekávaně, a&nbsp;o&nbsp;zásahu záchranné lodi&nbsp;– jenomže to&nbsp;nevysvětlovalo ani samovazbu, ani holé stěny, ani zrcadlo. Slušný zachránce by&nbsp;je&nbsp;podělil alespoň něčím proti bolení hlavy, pod kterýmžto pojmem si&nbsp;Tobiáš představoval tabletu analgetika, Péťa blíže nedefinované množství alkoholu. Ani jedno, ani druhé se&nbsp;však neobjevilo. Posléze navrhl Péťa jako východisko zámožného a&nbsp;úředními psychiatry dosud neodolatelného zvrhlíka, který se&nbsp;dozvěděl o&nbsp;exteriérovém filmování jejich skupiny a&nbsp;především Kary na&nbsp;Hepteridě, špendýroval si&nbsp;velkoryse nezbytné tři translace mimoprostorem a&nbsp;zmocnil se&nbsp;galaktického ideálu. Až&nbsp;se&nbsp;Kary dostatečně nasytí, odmrští ji&nbsp;a&nbsp;pokusí se&nbsp;zmizet. Nebylo to&nbsp;o&nbsp;nic bláznivější než celá situace.</span></p>
          <p class="chunk" data-nb-ref-number="17" data-nb-words="33" data-nb-chars="201"><span class="idea" data-nb-ref-number="17" id="idea17" data-nb-words="33" data-nb-chars="201">„Doufám, že&nbsp;se&nbsp;Karnové nasytí brzy,“ poznamenal chmurně Tobiáš. „Kdyby si&nbsp;byl se&nbsp;mnou promluvil předem, byl bych mu&nbsp;to&nbsp;určitě vymluvil. Ta&nbsp;ženská…,“ mávl jen rukou. „A&nbsp;kde je, mimochodem řečeno, Stam?“</span></p>
          <p class="chunk" data-nb-ref-number="18" data-nb-words="50" data-nb-chars="374"><span class="idea" data-nb-ref-number="18" id="idea18" data-nb-words="50" data-nb-chars="374">Jak se&nbsp;ukázalo, Péťa na&nbsp;Martovu bezvýznamnou existenci nakopávače hepteridských turů málem zapomněl. Jeho právě zjištěná nepřítomnost vlastně nemusela znamenat nic jiného, než že&nbsp;i&nbsp;předpokládaný nemrava s&nbsp;vlastní kosmickou lodí chápe propastné rozdíly v&nbsp;polyvizní hierarchii a&nbsp;neztrpčuje Péťovi a&nbsp;Tobiášovi nedobrovolné vězení ještě ke&nbsp;všemu přítomností nějakého redaktůrka.</span></p>
          <p class="chunk" data-nb-ref-number="19" data-nb-words="79" data-nb-chars="533"><span class="idea" data-nb-ref-number="19" id="idea19" data-nb-words="79" data-nb-chars="533">„Nic jiného už&nbsp;mne namouduši nenapadá,“ prohlásil poraženecky Péťa Pritt, obdivovaný po&nbsp;celé Galaxii pro svou schopnost vymýšlet a&nbsp;barvitě rozvíjet nejfantastičtější historky o&nbsp;interplanetárních útočnících, zlých pozemšťanech a&nbsp;vůbec agresivních vesmírných bubácích. Ke&nbsp;cti mu&nbsp;budiž řečeno, že&nbsp;je&nbsp;nikdy nepovažoval za&nbsp;nic jiného než slušný způsob obživy a&nbsp;celkem zajímavou zábavu. Ani ve&nbsp;snu by&nbsp;ho&nbsp;nenapadlo spojovat cokoli z&nbsp;tématiky polyvizních seriálů, které měl až&nbsp;dosud na&nbsp;svědomí, s&nbsp;jejich současnou situací a&nbsp;vůbec s&nbsp;realitou.</span></p>
          <p class="chunk" data-nb-ref-number="20" data-nb-words="23" data-nb-chars="141"><span class="idea" data-nb-ref-number="20" id="idea20" data-nb-words="23" data-nb-chars="141">„Nic jiného mne nenapadá,“ opakoval zamyšleně a&nbsp;hladil si&nbsp;bolavý týl, „pokud ovšem nejsme mrtví a&nbsp;tohle není nebe nebo peklo. Počkat! Ticho!“</span></p>
          <p class="chunk" data-nb-ref-number="21" data-nb-words="20" data-nb-chars="120"><span class="idea" data-nb-ref-number="21" id="idea21" data-nb-words="20" data-nb-chars="120">Znovu přiložil ucho k&nbsp;impozantnímu zrcadlu. Zdálo se&nbsp;mu, že&nbsp;za&nbsp;ním zaslechl nějaký škrábavý zvuk, a&nbsp;sdělil to&nbsp;Tobiášovi.</span></p>
          <p class="chunk" data-nb-ref-number="22" data-nb-words="43" data-nb-chars="283"><span class="idea" data-nb-ref-number="22" id="idea22" data-nb-words="43" data-nb-chars="283">„Andělé nebo čerti,“ podotkl kameraman. „Podle toho, která z&nbsp;naznačených variant platí.“ Nálada se&nbsp;mu&nbsp;začala pomalu zlepšovat. Bolest hlavy polevovala a&nbsp;tahle šaškárna přece nemůže trvat věčně. Mimozemské prémie jim účtárna polyvize zaplatí tak jako tak třeba i&nbsp;za pobyt v&nbsp;kriminále.</span></p>
          <p class="chunk" data-nb-ref-number="23" data-nb-words="51" data-nb-chars="381"><span class="idea" data-nb-ref-number="23" id="idea23" data-nb-words="51" data-nb-chars="381">Vtom zhasl luminofor, osvětlující jejich vězení. Péťa, až&nbsp;dosud naslouchající s&nbsp;uchem přitisknutým ke&nbsp;sklu, zařval a&nbsp;odletěl na&nbsp;druhý konec místnosti nádherným saltem, umožněným prudkou emocí a&nbsp;snad i&nbsp;sníženou gravitací, které si&nbsp;dříve nijak zvlášť nepovšiml. Polarizované sklo, poslušné fyzikálních zákonů, převrátilo zrcadlící plochu k&nbsp;osvětlenější prostoře sousedícího kamrlíku.</span></p>
          <p class="chunk" data-nb-ref-number="24" data-nb-words="7" data-nb-chars="44"><span class="idea" data-nb-ref-number="24" id="idea24" data-nb-words="7" data-nb-chars="44">Ani andělé, ani čerti. Ani bohatý neřestník.</span></p>
          <p class="chunk" data-nb-ref-number="25" data-nb-words="164" data-nb-chars="1030"><span class="idea" data-nb-ref-number="25" id="idea25" data-nb-words="164" data-nb-chars="1030">Za&nbsp;tabulí skla&nbsp;– Tobiáš si&nbsp;ve&nbsp;zlomku sekundy s&nbsp;hrůzou uvědomil, že&nbsp;se&nbsp;ji&nbsp;chtěl pokusit rozbít a&nbsp;že si&nbsp;to&nbsp;naštěstí včas rozmyslel&nbsp;– se&nbsp;v&nbsp;ostrém světle luminoforů, patrně právě rozsvícených, hemžila změť tvorů z&nbsp;horečnatého snu. Podobali se&nbsp;nejspíše mořským hvězdicím s&nbsp;rozpětím slušné dva metry, přičemž všechna ramena byla na&nbsp;koncích opatřena jakýmisi rohovými háky. Uprostřed, kde se&nbsp;pět ramen stýkalo&nbsp;– a&nbsp;to bylo nejúděsnější a&nbsp;nejodpornější&nbsp;– bylo cosi jako obličej: dvě špičaté hnědé plošky, zpola zakryté kožním záhybem a&nbsp;sloužící patrně zraku, a&nbsp;pod nimi dvě horizontální štěrbiny, rytmicky se&nbsp;vchlipující a&nbsp;vychlipující jak kapří tlamka. Těla těch potvor byla bělavá a&nbsp;na pohled houbovitá asi jako svalová hmota hepteridských turů&nbsp;– když však jedna hvězdice, lezoucí pomocí jakýchsi přísavek po&nbsp;skle, zřejmě v&nbsp;touze nenechat si&nbsp;ujít ze&nbsp;vzácné a&nbsp;vybrané podívané, přerušené přepnutím luminoforů, spadla na&nbsp;podlahu s&nbsp;pleskavým zvukem, slyšitelným až&nbsp;za&nbsp;sklem, pokryl se&nbsp;její povrch růžovými skvrnami, které jen pomalu bledly.</span></p>
          <p class="chunk" data-nb-ref-number="26" data-nb-words="187" data-nb-chars="1216"><span class="idea" data-nb-ref-number="26" id="idea26" data-nb-words="187" data-nb-chars="1216">Péťa i&nbsp;Tobiáš pochopitelně už&nbsp;dávno a&nbsp;nejednou prošli hypnokurzem, který je&nbsp;měl zbavit a&nbsp;také z&nbsp;větší části úspěšně zbavil jakéhokoli pošetilého emocionálního odporu vůči všem druhům pozemských i&nbsp;mimozemských tvorů, vyplývajícího z&nbsp;nesouladu jejich vzezření s&nbsp;lidskými estetickými normami, odvozenými z&nbsp;ideálních lidských představ o&nbsp;ideálním lidském těle. Pro kosmonauty, i&nbsp;příležitostné, to&nbsp;byla holá nutnost, neměli-li v&nbsp;panice a&nbsp;hnusu prchat před naprosto neškodnými bytostmi některých planet, jež se&nbsp;při svém vývoji patrně pozapomněly informovat, co&nbsp;se&nbsp;lidem líbí a&nbsp;co ne. Některá stvoření vskutku byla&nbsp;– opět podle lidských měřítek&nbsp;– tak dojemně odporná, že&nbsp;hypnokurz byl jediným východiskem dokonce i&nbsp;pro vědce, zabývající se&nbsp;jimi chladně a&nbsp;nezaujatě. Oba byli dostatečně vzdělaní a&nbsp;dost inteligentní, aby přijímali mnohotvárnost a&nbsp;někdy i&nbsp;podivné zákony přírody takové, jaké jsou, ne&nbsp;jaké by&nbsp;asi měly být&nbsp;– což je&nbsp;obvyklá chyba všech, považujících sklovnutí mouchy pěnkavou a&nbsp;její předložení mladým pěnkavám za&nbsp;roztomilý žánrový obrázek, avšak sklovnutí pěnkavky kočkou a&nbsp;její předložení koťatům za&nbsp;brutální a&nbsp;neomluvitelnou vraždu. To&nbsp;vše měli Péťa i&nbsp;Tobiáš za&nbsp;sebou, ale co&nbsp;je&nbsp;mnoho, to&nbsp;je&nbsp;přece jen příliš.</span></p>
          <p class="chunk" data-nb-ref-number="27" data-nb-words="61" data-nb-chars="454"><span class="idea" data-nb-ref-number="27" id="idea27" data-nb-words="61" data-nb-chars="454">Poprvé v&nbsp;životě, poměrně bohatém na&nbsp;setkání s&nbsp;všelijakými výstřednostmi kosmické zoologie, spatřili cosi naprosto vzdáleného člověku a&nbsp;zároveň nutkavě lidského. Bělavé hvězdice se&nbsp;podobaly středověkým kresbám hvězd-pavouků s&nbsp;obličeji, lezoucích po&nbsp;nebeské klenbě. Péťa by&nbsp;byl dokonce přísahal, že&nbsp;se&nbsp;pohyblivé štěrbiny pod očima několika potvor nejbližších havarovanému exempláři na&nbsp;okamžik zavlnily a&nbsp;roztáhly škodolibým úsměvem nad nehodou pana kolegy.</span></p>
          <p class="chunk" data-nb-ref-number="28" data-nb-words="48" data-nb-chars="306"><span class="idea" data-nb-ref-number="28" id="idea28" data-nb-words="48" data-nb-chars="306">„To… to&nbsp;se&nbsp;mi&nbsp;jenom zdá…,“ zašeptal nakonec Tobiáš, přitisknutý do&nbsp;nejzazšího koutku místnosti. Dokonale průhledné sklo nebylo po&nbsp;zhasnutí luminoforu téměř vidět, takže se&nbsp;zdálo, že&nbsp;je&nbsp;od&nbsp;bílých potvor nedělí nic, absolutně nic. „Vidíte? Chtějí… ty&nbsp;mrchy protestují a&nbsp;chtějí se&nbsp;dívat dál. Vidíte to, Péťo?“</span></p>
          <p class="chunk" data-nb-ref-number="29" data-nb-words="42" data-nb-chars="264"><span class="idea" data-nb-ref-number="29" id="idea29" data-nb-words="42" data-nb-chars="264">Hvězdice byly nakupeny k&nbsp;průhledné překážce, jevící se&nbsp;teď z&nbsp;jejich strany jako zrcadlo, a&nbsp;poklepávaly na&nbsp;ni&nbsp;rohovitými háky. Pohybovaly se&nbsp;trhaně a, jak se&nbsp;zdálo, nepříliš obratně; obvykle použily tří ramen jako pevné základny a&nbsp;zbylých dvou jako pohyblivých údů.</span></p>
          <p class="chunk" data-nb-ref-number="30" data-nb-words="104" data-nb-chars="695"><span class="idea" data-nb-ref-number="30" id="idea30" data-nb-words="104" data-nb-chars="695">Péťa Pritt několikrát polkl. „Snad klapají jenom na&nbsp;své vlastní obrazy. Jako opice. Už&nbsp;nás přece nemohou vidět. Alespoň doufám.“ Tobiáš rovněž doufal, ale nedostal se&nbsp;ke&nbsp;slovu. Ticho, přerušované jen poněkud makabrózně znějícím klepáním rohovitých výrůstků hvězdic na&nbsp;sklo, přerušil hvízdavý tón tak vysoký, že&nbsp;se&nbsp;zprvu zdál jen přeludem. V&nbsp;pozadí místnosti, obsazené bílými potvorami, se&nbsp;otevřel kruhový otvor, vedoucí do&nbsp;matně osvětlené chodby, opatřené po&nbsp;stěnách jakýmsi zábradlím, jehož se&nbsp;hvězdice obratně zachytávaly. V&nbsp;několika sekundách zmizely do&nbsp;poslední. Otvor se&nbsp;zase přivřel a&nbsp;současně s&nbsp;tím se&nbsp;rozsvítil luminofor nad Péťou a&nbsp;Tobiášem. Průhledná plocha se&nbsp;znovu změnila v&nbsp;zrcadlo.</span></p>
          <p class="chunk" data-nb-ref-number="31" data-nb-words="27" data-nb-chars="169"><span class="idea" data-nb-ref-number="31" id="idea31" data-nb-words="27" data-nb-chars="169">„Konec malého představení,“ řekl třesoucím se&nbsp;hlasem Tobiáš a&nbsp;teprve teď si&nbsp;otřel kapesníkem pot z&nbsp;čela. „Máme vlastně další díl našeho seriálu v&nbsp;kupě, nemyslíte, Péťo?“</span></p>
          <p class="chunk" data-nb-ref-number="32" data-nb-words="9" data-nb-chars="81"><span class="idea" data-nb-ref-number="32" id="idea32" data-nb-words="9" data-nb-chars="81">Péťa projevil bleskurychlou regenerační schopnost, v&nbsp;polyvizi naprosto nezbytnou.</span></p>
          <p class="chunk" data-nb-ref-number="33" data-nb-words="21" data-nb-chars="143"><span class="idea" data-nb-ref-number="33" id="idea33" data-nb-words="21" data-nb-chars="143">„Taky jsem už&nbsp;na&nbsp;to&nbsp;myslel. Já&nbsp;bych je&nbsp;ovšem navrhl animátorům daleko věrohodnější. Tohleto byla jenom příroda, Tobiáši. Obyčejný amatérismus.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>