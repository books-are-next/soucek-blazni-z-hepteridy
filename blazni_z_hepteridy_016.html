<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="12\.&nbsp;kapitola">
    <meta name="apple-mobile-web-app-capable" content="yes">
    <title>12.&nbsp;kapitola</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Blázni z Hepteridy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Blázni z Hepteridy">
    <meta property="og:title" content="Blázni z Hepteridy">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Blázni z Hepteridy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./blazni_z_hepteridy_015.html">
    <link rel="next" href="./blazni_z_hepteridy_017.html">
    <meta name="nb-order" content="12">
    <link rel="self" href="blazni_z_hepteridy_016.html">
    <meta name="nb-identifier" content="soucek-blazni-z-hepteridy-fad071b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2034" data-nb-chars="13702">
    <nav role="doc-toc">
      <ul class="plain section">
        <li><a href="blazni_z_hepteridy_005.html">1.&nbsp;kapitola</a></li>
        <li><a href="blazni_z_hepteridy_006.html">2.&nbsp;kapitola</a></li>
        <li><a href="blazni_z_hepteridy_007.html">3.&nbsp;kapitola</a></li>
        <li><a href="blazni_z_hepteridy_008.html">4.&nbsp;kapitola</a></li>
        <li><a href="blazni_z_hepteridy_009.html">5.&nbsp;kapitola</a></li>
        <li><a href="blazni_z_hepteridy_010.html">6.&nbsp;kapitola</a></li>
        <li><a href="blazni_z_hepteridy_011.html">7.&nbsp;kapitola</a></li>
        <li><a href="blazni_z_hepteridy_012.html">8.&nbsp;kapitola</a></li>
        <li><a href="blazni_z_hepteridy_013.html">9.&nbsp;kapitola</a></li>
        <li><a href="blazni_z_hepteridy_014.html">10.&nbsp;kapitola</a></li>
        <li><a href="blazni_z_hepteridy_015.html">11.&nbsp;kapitola</a></li>
        <li><a href="blazni_z_hepteridy_016.html">12.&nbsp;kapitola</a></li>
        <li><a href="blazni_z_hepteridy_017.html">13.&nbsp;kapitola</a></li>
        <li><a href="blazni_z_hepteridy_018.html">14.&nbsp;kapitola</a></li>
        <li><a href="blazni_z_hepteridy_019.html">15.&nbsp;kapitola</a></li>
        <li><a href="blazni_z_hepteridy_020.html">16.&nbsp;kapitola</a></li>
        <li><a href="blazni_z_hepteridy_021.html">17.&nbsp;kapitola</a></li>
        <li><a href="blazni_z_hepteridy_022.html">18.&nbsp;kapitola</a></li>
        <li><a href="blazni_z_hepteridy_023.html">19.&nbsp;kapitola</a></li>
        <li><a href="blazni_z_hepteridy_024.html">20.&nbsp;kapitola</a></li>
        <li><a href="blazni_z_hepteridy_025.html">21.&nbsp;kapitola</a></li>
        <li><a href="blazni_z_hepteridy_026.html">22.&nbsp;kapitola</a></li>
        <li><a href="blazni_z_hepteridy_027.html">23.&nbsp;kapitola</a></li>
        <li><a href="blazni_z_hepteridy_028.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="12"><span class="idea" data-nb-ref-number="1" id="idea1" data-nb-words="2" data-nb-chars="12">12.&nbsp;kapitola</span></h1>
        <section>
          <blockquote class="chunk" data-nb-ref-number="2" data-nb-words="23" data-nb-chars="143"><span class="idea" data-nb-ref-number="2" id="idea2" data-nb-words="23" data-nb-chars="143"><p><em>I&nbsp;nejúzkoprsejší filozofie na&nbsp;jejich světě hlásá, že&nbsp;je&nbsp;žádoucnější zemřít než vůbec nebýti, neboť k&nbsp;tomu, aby někdo zemřel, musil předtím žít.</em></p></span></blockquote>
          <blockquote class="chunk" data-nb-ref-number="3" data-nb-words="7" data-nb-chars="36"><span class="idea" data-nb-ref-number="3" id="idea3" data-nb-words="7" data-nb-chars="36"><p>— Cyrano z&nbsp;Bergeraku, Cesta na&nbsp;Měsíc</p></span></blockquote>
          <p class="chunk" data-nb-ref-number="4" data-nb-words="115" data-nb-chars="862"><span class="idea" data-nb-ref-number="4" id="idea4" data-nb-words="115" data-nb-chars="862">Tobiáš se&nbsp;poněkud podobal oněm takřka profesionálním mučednicím, schopným při čajových večírcích divoce bojovat o&nbsp;nejhorší místo a&nbsp;o&nbsp;nejméně lákavý kousek pečiva, aby ukojily svou touhu po&nbsp;vyplnění nejchmurnějších představ. Situace mu&nbsp;nějakým scestným způsobem poskytovala hluboké zadostiučinění; byla skvělým důkazem a&nbsp;potvrzením zarytého životního pesimismu, protože nikdo ani v&nbsp;nejbujnější fantazii nemohl tušit, že&nbsp;celkem banální exteriér docela banálního dílu naprosto banálního polyvizního seriálu skončí ve&nbsp;skleněné kleci, oddělující dva nejvýznačnější členy štábu od&nbsp;jakýchsi vesmírných potvor s&nbsp;karikaturami stařeckých obličejů uprostřed hvězdicovitých těl. Zatím se&nbsp;neukazovaly&nbsp;– prostor za&nbsp;polarizovaným sklem byl prázdný a&nbsp;pustý, jen kruhový a&nbsp;toliko přivřený otvor stále zel do&nbsp;černé chodby, takže repríza oboustranného představení nebyla vyloučena.</span></p>
          <p class="chunk" data-nb-ref-number="5" data-nb-words="7" data-nb-chars="35"><span class="idea" data-nb-ref-number="5" id="idea5" data-nb-words="7" data-nb-chars="35">Péťa upažil a&nbsp;spustil ruce k&nbsp;bokům.</span></p>
          <p class="chunk" data-nb-ref-number="6" data-nb-words="44" data-nb-chars="290"><span class="idea" data-nb-ref-number="6" id="idea6" data-nb-words="44" data-nb-chars="290">„Myslím, že&nbsp;máme zase celkem normální gravitaci, spíš o&nbsp;něco nižší. Vypadá to, že&nbsp;jsme pořád na&nbsp;Hepteridě,“ usoudil podle dlouholeté zkušenosti s&nbsp;filmováním na&nbsp;nejrůznějších planetách mnohých sluncí. „Ani jsem necítil přistání. Sakra, někudy nás sem přece dostali. Musí tu&nbsp;být někde vchod.“</span></p>
          <p class="chunk" data-nb-ref-number="7" data-nb-words="74" data-nb-chars="514"><span class="idea" data-nb-ref-number="7" id="idea7" data-nb-words="74" data-nb-chars="514">Tobiáš si&nbsp;vzpomněl jednak na&nbsp;švestky v&nbsp;knedlících, jednak na&nbsp;jednu z&nbsp;epoch jejich společného polyvizního seriálu Kapitána Nobody (67&nbsp;dílů), v&nbsp;níž byl prastarý detektivní problém uzamčeného pokoje tvůrčím způsobem obohacen teleportací vraha i&nbsp;zavražděného do&nbsp;nitra zcela kompaktní ocelové krychle bez jakéhokoli vchodu. Chtěl touto vzpomínkou Péťu potěšit, vzápětí si&nbsp;to&nbsp;však rozmyslel. Míra malérů, až&nbsp;dosud dosažená, ho&nbsp;zatím uspokojovala. Hysterický režisér jako společník v&nbsp;uzavřené krychli by&nbsp;ji&nbsp;už&nbsp;přesahoval.</span></p>
          <p class="chunk" data-nb-ref-number="8" data-nb-words="152" data-nb-chars="1026"><span class="idea" data-nb-ref-number="8" id="idea8" data-nb-words="152" data-nb-chars="1026">„Jestli tu&nbsp;je, tak ho&nbsp;ty&nbsp;potvory dokázaly ohromně šikovně schovat,“ usoudil, a&nbsp;počal prohlížet stěnu centimetr po&nbsp;centimetru, což při pohaslém luminoforu nebylo ani snadné, ani pohodlné. Neobjevil absolutně nic. Plastiková (nebo jaká vlastně) stěna byla naprosto celistvá. Stejně zklamala prohlídka podlahy a&nbsp;stropu. Bylo téměř vyloučeno, aby přehlédli i&nbsp;nejjemnější spáru, která by&nbsp;rozhodně musela mezi dvěma styčnými plochami být. Docela neznatelně umějí spojovat jen čínští řezbáři slonoviny, vyrábějící osm koulí, jednu v&nbsp;druhé. Je&nbsp;to&nbsp;pochopitelně švindl, jsou vždycky slepované, ale nikdo nikdy nenašel kde, a&nbsp;lepidlo se&nbsp;jako tajemství dědí z&nbsp;generace na&nbsp;generaci. Jejich kobka ovšem nebyla ze&nbsp;slonoviny a&nbsp;pětiramenné potvory nevypadaly na&nbsp;řezbáře. Tobiáš se&nbsp;už&nbsp;začal v&nbsp;duchu vracet k&nbsp;nebožtíku Kapitánu Nobodymu a&nbsp;k&nbsp;teleportaci (v&nbsp;příslušném dílu seriálu ji&nbsp;prováděl herec, známý divákům svým démonickým pohledem a&nbsp;režisérům huhňavou a&nbsp;klopýtavou řečí, takže obvykle hrával tajuplné MLČÍCÍ MUŽE), když jej osvítil nápad.</span></p>
          <p class="chunk" data-nb-ref-number="9" data-nb-words="37" data-nb-chars="217"><span class="idea" data-nb-ref-number="9" id="idea9" data-nb-words="37" data-nb-chars="217">„Když tu&nbsp;nejsou dveře, Péťo, musí se&nbsp;zdvihat tohle sklo,“ prohlásil s&nbsp;určitostí a&nbsp;mírně vyčítavým tónem, že&nbsp;i&nbsp;na <em>tohle</em> musel přijít, samozřejmě, on. „Nebo klesat do&nbsp;podlahy. Nebo ujíždět do&nbsp;stran. To&nbsp;je&nbsp;celkem jedno.“</span></p>
          <p class="chunk" data-nb-ref-number="10" data-nb-words="37" data-nb-chars="251"><span class="idea" data-nb-ref-number="10" id="idea10" data-nb-words="37" data-nb-chars="251">„To je,“ připustil Péťa. „Protože v&nbsp;každém případě bychom otevírali cestu těm mrchám. Jaktěživ jsem nebyl tak surový, abych v&nbsp;některém filmu nechal před něžnýma očima diváků sežrat člověka kosmickou příšerou. Nerad bych se&nbsp;stal precedenčním případem.“</span></p>
          <p class="chunk" data-nb-ref-number="11" data-nb-words="49" data-nb-chars="313"><span class="idea" data-nb-ref-number="11" id="idea11" data-nb-words="49" data-nb-chars="313">„Není jisté, jestli můžeme sklo odsunout nějakým mechanismem z&nbsp;naší strany,“ poznamenal spokojeně Tobiáš. „Z&nbsp;<em>jejich</em> strany jde otevřít zcela určitě. Takže s&nbsp;bezprostředním kontaktem musíme počítat tak jako tak. Možná že&nbsp;by&nbsp;bylo lépe zvolit si&nbsp;vhodný okamžik dřív, než to&nbsp;podle svého gusta udělají ty… ty&nbsp;bytosti.“</span></p>
          <p class="chunk" data-nb-ref-number="12" data-nb-words="38" data-nb-chars="264"><span class="idea" data-nb-ref-number="12" id="idea12" data-nb-words="38" data-nb-chars="264">Začal hledat mechanismus, kterým by&nbsp;bylo možné sklem pohnout. Proklepával zdi rukojetí šroubováku (jako uvědomělý a&nbsp;zkušený pesimista jej nosil ustavičně v&nbsp;kapse kombinézy) se&nbsp;soustředěným výrazem lékaře nebo datla, tiskl jednotlivé sekce stropu i&nbsp;podlahy&nbsp;– marně.</span></p>
          <p class="chunk" data-nb-ref-number="13" data-nb-words="17" data-nb-chars="102"><span class="idea" data-nb-ref-number="13" id="idea13" data-nb-words="17" data-nb-chars="102">„Snad je&nbsp;to&nbsp;zařízeno na&nbsp;termický podnět nebo něco takového,“ usoudil nakonec, když už&nbsp;se&nbsp;vzdal námahy.</span></p>
          <p class="chunk" data-nb-ref-number="14" data-nb-words="9" data-nb-chars="55"><span class="idea" data-nb-ref-number="14" id="idea14" data-nb-words="9" data-nb-chars="55">Péťa jej se&nbsp;zájmem sledoval. „Bílý slon,“ řekl konečně.</span></p>
          <p class="chunk" data-nb-ref-number="15" data-nb-words="1" data-nb-chars="9"><span class="idea" data-nb-ref-number="15" id="idea15" data-nb-words="1" data-nb-chars="9">„Prosím?“</span></p>
          <p class="chunk" data-nb-ref-number="16" data-nb-words="51" data-nb-chars="323"><span class="idea" data-nb-ref-number="16" id="idea16" data-nb-words="51" data-nb-chars="323">„Bílý slon. Jednou se&nbsp;záhadně ztratil mahárádžovi z&nbsp;Džajpuru, jenž ho&nbsp;neobyčejně miloval a&nbsp;jeho zmizení velice těžce nesl. Po&nbsp;celém světě se&nbsp;rozjeli detektivové, hledali a&nbsp;hledali, avšak marně. Po&nbsp;několika týdnech byla záhada objasněna díky zápachu, šířícímu se&nbsp;z&nbsp;klece. Slon propadl podlahou do&nbsp;sklepa a&nbsp;chcípl tam hlady.“</span></p>
          <p class="chunk" data-nb-ref-number="17" data-nb-words="40" data-nb-chars="248"><span class="idea" data-nb-ref-number="17" id="idea17" data-nb-words="40" data-nb-chars="248">Přistoupil ke&nbsp;sklu a&nbsp;plochami dlaně se&nbsp;do&nbsp;něho opřel. Průhledná stěna bez odporu sklouzla ke&nbsp;straně. Teprve teď viděli skutečnou sílu skla&nbsp;– více než decimetr. Mělo by&nbsp;odolat i&nbsp;střelám velkorážového kulometu, o&nbsp;šklebících se&nbsp;hvězdicích ani nemluvě.</span></p>
          <p class="chunk" data-nb-ref-number="18" data-nb-words="8" data-nb-chars="48"><span class="idea" data-nb-ref-number="18" id="idea18" data-nb-words="8" data-nb-chars="48">Tobiáš nasál vzduch. „Voní to&nbsp;tu… jako vanilka.“</span></p>
          <p class="chunk" data-nb-ref-number="19" data-nb-words="19" data-nb-chars="116"><span class="idea" data-nb-ref-number="19" id="idea19" data-nb-words="19" data-nb-chars="116">Opatrně vstoupili do&nbsp;vedlejší místnosti a&nbsp;nahlédli do&nbsp;tmavé chodby. Nic se&nbsp;tam nehýbalo. Neozval se&nbsp;ani jediný zvuk.</span></p>
          <p class="chunk" data-nb-ref-number="20" data-nb-words="75" data-nb-chars="509"><span class="idea" data-nb-ref-number="20" id="idea20" data-nb-words="75" data-nb-chars="509">Člověka žijícího o&nbsp;několik set let dříve by&nbsp;patrně&nbsp;– a&nbsp;právem&nbsp;– překvapila jistá bezstarostnost všech účastníků tohoto dobrodružství. Péťa ani Tobiáš si&nbsp;vůbec nepřipustili možnost analogie sebe samých s&nbsp;Jeníčkem a&nbsp;Mařenkou, vykrmovanými k&nbsp;pozdější porážce a&nbsp;konzumaci, a&nbsp;Mart Stam, ačkoli tonul v&nbsp;chmurných obavách o&nbsp;jejich osud, nepředpokládal, že&nbsp;by&nbsp;vesmírní piráti (jak anachronický termín!), kteří obě ozdoby polyvize unesli, používali nějakého druhu kosmického prkna, po&nbsp;němž by&nbsp;jejich oběti pochodovaly.</span></p>
          <p class="chunk" data-nb-ref-number="21" data-nb-words="220" data-nb-chars="1628"><span class="idea" data-nb-ref-number="21" id="idea21" data-nb-words="220" data-nb-chars="1628">Život byl ve&nbsp;25.&nbsp;století tím nejcennějším, nejlépe chráněným a&nbsp;usilovně prodlužovaným. I&nbsp;za cenu opětovaných transplantací a&nbsp;kyborgizace, dlouhodobých hibernací a&nbsp;obrovských nákladů, s&nbsp;nimiž byli například z&nbsp;Ponticulu dováženy velevzácné, kouskům huspeniny podobné, hlubinné organismy, uspokojivě léčící i&nbsp;velmi vzdorné případy zhoubných nádorů. Avšak to&nbsp;nebylo podstatné. Teprve odstraněním vnitrodruhových bojů, válek, se&nbsp;smrt opět stala něčím mimořádným a&nbsp;před přirozeným opotřebováním organismu zcela nežádoucím, čemuž se&nbsp;přizpůsobil celý životní postoj lidstva. Žádný dopravní prostředek nesměl opustit továrnu bez dokonalého&nbsp;– nebo alespoň podle možností dokonalého&nbsp;– zajištění bezpečnosti všech osob uvnitř i&nbsp;vně. Ukázalo se, že&nbsp;k&nbsp;prevenci zločinů vede vlastně kromě spravedlivého uspořádání společnosti naprosto stejná a&nbsp;stejně jednoduchá cesta jako k&nbsp;prevenci tuberkulózy a&nbsp;rakoviny, totiž pravidelná a&nbsp;povinná psychiatrická vyšetření, odhalující již v&nbsp;zárodku blížící se&nbsp;nebezpečí a&nbsp;celkem snadno je&nbsp;likvidující. Přirozený a&nbsp;nevyhnutelný sklon k&nbsp;agresivitě, vznikající zpočátku především v&nbsp;aglomeracích superměst s&nbsp;mnoha desítkami miliónů obyvatel, byl ovládnut sociálně i&nbsp;farmakologicky; člověk přece musí solit a&nbsp;stopové množství jistých velmi účinných farmak, známých již starým obyvatelům Mexika, sice neučinilo ze&nbsp;samotářských morousů oblíbené středy rozjásaných společností, zabránilo však alespoň vzniku nebezpečných stavů. Laskavost k&nbsp;dětem se&nbsp;stala samozřejmostí a&nbsp;matky věděly, že&nbsp;se&nbsp;neporušeny, ač&nbsp;strašlivě umazány, vrátí večer domů, aniž by&nbsp;se&nbsp;někde setkaly se&nbsp;smrtícím nárazníkem nebo vraždícím šílencem.</span></p>
          <p class="chunk" data-nb-ref-number="22" data-nb-words="166" data-nb-chars="1150"><span class="idea" data-nb-ref-number="22" id="idea22" data-nb-words="166" data-nb-chars="1150">Krátká doba několika století nového společenského řádu ovšem zdaleka nepostačila nejen vymazat, ale dokonce ani znatelně ovlivnit vrozené pudy a&nbsp;instinkty. Ukázalo se&nbsp;však, že&nbsp;jejich působení bylo jednak přeceňováno, jednak vykládáno zcela nesprávně díky pohledu zakouřeným sklem získaných návyků a&nbsp;reflexů. Do&nbsp;popředí lidské psychiky jako jeden z&nbsp;nejvýznačnějších znaků po&nbsp;stovkách tisíců let napjatého, ustrašeného naslouchání nočním šelestům a&nbsp;trýznivého vyhlížení předních hlídek nepřítele z&nbsp;hradeb opět vyplula <em>hra</em>, zpola zapomenutá, nejstarší aktivní princip života. Tuto možnost tušil už&nbsp;starý novověký filozof Johan Huizinga, jemuž bylo dovoleno rozvíjet své hravé úvahy v&nbsp;jakémsi zařízení zvaném koncentrační tábora pak tam zemřít. Teď, po&nbsp;pěti stoletích, došlo na&nbsp;jeho slova. Lidé se&nbsp;zbavili strachu, heslo Memento mori, pamatuj na&nbsp;smrt, bylo přijímáno s&nbsp;nechápavým úsměvem jako pouhá přihlouplá originalita a&nbsp;svět zjasněl, což mělo celou řadu kladných a&nbsp;některé záporné důsledky. Mezi záporné musíme počítat i&nbsp;bezstarostnost, s&nbsp;níž jsme se&nbsp;právě setkali, podobnou sice na&nbsp;pohled milé, avšak nemoudré snaze dítěte spřátelit se&nbsp;s&nbsp;brejlovcem.</span></p>
          <p class="chunk" data-nb-ref-number="23" data-nb-words="9" data-nb-chars="49"><span class="idea" data-nb-ref-number="23" id="idea23" data-nb-words="9" data-nb-chars="49">Ale i&nbsp;toto vše budiž řečeno mimochodem, na&nbsp;okraj.</span></p>
          <p class="chunk" data-nb-ref-number="24" data-nb-words="48" data-nb-chars="315"><span class="idea" data-nb-ref-number="24" id="idea24" data-nb-words="48" data-nb-chars="315">Vchod do&nbsp;koridoru, kterým zmizely hvězdice, byl tak nízký, že&nbsp;se&nbsp;Péťa i&nbsp;Tobiáš museli sklonit, brzy se&nbsp;však opět rozšiřoval v&nbsp;chodbu obdélníkového průřezu, v&nbsp;níž jenom vanilková vůně a&nbsp;podél stěn upevněné zábradlí, jemuž se&nbsp;oba v&nbsp;tiché dohodě pečlivě vyhýbali, prozrazovaly nedávnou přítomnost pětiramenných potvor.</span></p>
          <p class="chunk" data-nb-ref-number="25" data-nb-words="50" data-nb-chars="329"><span class="idea" data-nb-ref-number="25" id="idea25" data-nb-words="50" data-nb-chars="329">V&nbsp;poměrně úsporných vzdálenostech byla do&nbsp;stěny zasazena kulatá zasklená okénka, dost nízko, aby do&nbsp;nich mohli nahlédnout&nbsp;– což, jak se&nbsp;ukázalo, nepřinášelo žádné zvláštní rozptýlení. Prostory, do&nbsp;nichž okénka vedla, byly buď temné, nebo rovněž prázdné, dokonce bez jakéhokoli nábytku nebo něčeho, co&nbsp;by&nbsp;mohlo za&nbsp;nábytek sloužit.</span></p>
          <p class="chunk" data-nb-ref-number="26" data-nb-words="23" data-nb-chars="141"><span class="idea" data-nb-ref-number="26" id="idea26" data-nb-words="23" data-nb-chars="141">„Ty… ty&nbsp;bestie se&nbsp;přece nespokojují jenom tady s&nbsp;tím,“ uvažoval Péťa Pritt a&nbsp;štítivě ukázal na&nbsp;zábradlí. „Když dovedly postavit takovou loď…“</span></p>
          <p class="chunk" data-nb-ref-number="27" data-nb-words="44" data-nb-chars="272"><span class="idea" data-nb-ref-number="27" id="idea27" data-nb-words="44" data-nb-chars="272">„Věříte, že&nbsp;ji&nbsp;postavily?“ řekl se&nbsp;zjevnou pochybností Tobiáš. „S&nbsp;těmi háky nebo rohy nebo co&nbsp;to&nbsp;vlastně mají na&nbsp;chapadlech? Já&nbsp;vím, jednou jsme dokonce točili film o&nbsp;kosmické lodi, zbudované a&nbsp;řízené inteligentními prvoky…,“ připustil a&nbsp;zmlkl, aby se&nbsp;snad nedotkl tvůrce.</span></p>
          <p class="chunk" data-nb-ref-number="28" data-nb-words="43" data-nb-chars="257"><span class="idea" data-nb-ref-number="28" id="idea28" data-nb-words="43" data-nb-chars="257">„Nechme teď naše minulé hříchy stranou,“ navrhl Péťa. „Tohle není polyvizní seriál. Kdyby byl, už&nbsp;jsme si&nbsp;s&nbsp;tím levou rukou poradili, Tobiáši. Začínají mne bolet nohy. Co&nbsp;budeme dělat dál? Máte o&nbsp;tom nějakou představu? Kromě toho na&nbsp;mne kupodivu leze hlad.“</span></p>
          <p class="chunk" data-nb-ref-number="29" data-nb-words="20" data-nb-chars="146"><span class="idea" data-nb-ref-number="29" id="idea29" data-nb-words="20" data-nb-chars="146">Tobiáš sice absolutně žádnou představu neměl, ale její vytvoření bylo, jak se&nbsp;na&nbsp;ostříleného polyvizního pracovníka sluší, otázkou zlomku sekundy.</span></p>
          <p class="chunk" data-nb-ref-number="30" data-nb-words="37" data-nb-chars="225"><span class="idea" data-nb-ref-number="30" id="idea30" data-nb-words="37" data-nb-chars="225">„Podlaha se&nbsp;tu&nbsp;trochu sklání, Péťo. Doporučuji, abychom šli, pokud to&nbsp;půjde, pořád dolů. Jestli loď přistála, jako že&nbsp;určitě ano, pokud to&nbsp;tu&nbsp;nemají s&nbsp;gravitací náramně dobře vymyšleno, měli bychom se&nbsp;dostat někam ke&nbsp;vstupu.“</span></p>
          <p class="chunk" data-nb-ref-number="31" data-nb-words="106" data-nb-chars="698"><span class="idea" data-nb-ref-number="31" id="idea31" data-nb-words="106" data-nb-chars="698">Byla to&nbsp;stará a&nbsp;osvědčená rada, která (teoreticky) musela dříve nebo později dovést každého v&nbsp;horách zbloudilého skautíka až&nbsp;k&nbsp;pohostinným rybářům na&nbsp;břehu moře a&nbsp;zachránit ho&nbsp;tak před hrozící zhoubou. V&nbsp;praxi se&nbsp;její realizace ukázala značně obtížnou. Ačkoli se&nbsp;pohybovali&nbsp;– jak Péťa Pritt celkem správně usoudil&nbsp;– jen v&nbsp;zevní sekci, sousedící s&nbsp;pláštěm korábu, procházeli úplným labyrintem místností a&nbsp;místnůstek, jejichž smysl byl naprosto záhadný, pokud to&nbsp;ovšem nebyla vyprázdněná skladiště nebo prostě přepážkami oddělené prostory, jež lze v&nbsp;případě potřeby hermeticky uzavřít. Jednou nebo dvakrát se&nbsp;jim zdálo, že&nbsp;zaslechli klepání rohovitých výrůstků o&nbsp;stěny, ale zvuk se&nbsp;nikdy nepřiblížil.</span></p>
          <p class="chunk" data-nb-ref-number="32" data-nb-words="9" data-nb-chars="59"><span class="idea" data-nb-ref-number="32" id="idea32" data-nb-words="9" data-nb-chars="59">„Máme to!“ zajásal Tobiáš, který jinak jásal velice zřídka.</span></p>
          <p class="chunk" data-nb-ref-number="33" data-nb-words="40" data-nb-chars="296"><span class="idea" data-nb-ref-number="33" id="idea33" data-nb-words="40" data-nb-chars="296">Jednotvárná plocha šedé stěny koridoru byla přerušena výstupkem konstrukce sice poněkud neobvyklé, ale zase ne&nbsp;tak zvláštní, aby její mechanismus nebyl na&nbsp;první pohled zřejmý. Obvyklé kolo šroubového závěru nahrazovalo zařízení ve&nbsp;tvaru trojcípé hvězdy, opatřené na&nbsp;koncích kónickými prohlubněmi.</span></p>
          <p class="chunk" data-nb-ref-number="34" data-nb-words="42" data-nb-chars="257"><span class="idea" data-nb-ref-number="34" id="idea34" data-nb-words="42" data-nb-chars="257">„Vypadá to, jako by&nbsp;s&nbsp;tím obvykle manipulovaly opravdu ty… ty&nbsp;hvězdice,“ poznamenal Péťa. „Vidíte, Tobiáši? Semhle,“ ukázal na&nbsp;prohlubeň,&nbsp;„asi zaklesnou ty&nbsp;svoje háky. A&nbsp;víc ramen než tři nemohou tak jako tak najednou použít. Sakra, mně se&nbsp;to&nbsp;nechce líbit.“</span></p>
          <p class="chunk" data-nb-ref-number="35" data-nb-words="4" data-nb-chars="26"><span class="idea" data-nb-ref-number="35" id="idea35" data-nb-words="4" data-nb-chars="26">„Proč?“ zajímal se&nbsp;Tobiáš.</span></p>
          <p class="chunk" data-nb-ref-number="36" data-nb-words="15" data-nb-chars="87"><span class="idea" data-nb-ref-number="36" id="idea36" data-nb-words="15" data-nb-chars="87">„Protože to&nbsp;zatím jde až&nbsp;moc snadno. Zřejmě jim hrozně záleží na&nbsp;tom, abychom zmizeli.“</span></p>
          <p class="chunk" data-nb-ref-number="37" data-nb-words="16" data-nb-chars="98"><span class="idea" data-nb-ref-number="37" id="idea37" data-nb-words="16" data-nb-chars="98">„Aha,“ přikývl Tobiáš. „Máte na&nbsp;mysli něco jako zastřelení na&nbsp;útěku nebo podobně, že?“ liboval si.</span></p>
          <p class="chunk" data-nb-ref-number="38" data-nb-words="47" data-nb-chars="301"><span class="idea" data-nb-ref-number="38" id="idea38" data-nb-words="47" data-nb-chars="301">„Byl bych vám velice zavázán, kdybyste svou fantazii napřel nějakým méně deprimujícím směrem,“ řekl Péťa Pritt vyčítavě. „Jinak jste ovšem odhadl moje tušení docela přesně. No, co&nbsp;uděláme? Zkusíme se&nbsp;dostat ven. Musíme to&nbsp;risknout. Jestli jsem náhodou na&nbsp;oběžné dráze, tak mi&nbsp;to&nbsp;pomozte honem zavřít.“</span></p>
          <p class="chunk" data-nb-ref-number="39" data-nb-words="110" data-nb-chars="768"><span class="idea" data-nb-ref-number="39" id="idea39" data-nb-words="110" data-nb-chars="768">Ačkoli nebyli vybaveni rohovitými výrůstky, povolil závěr docela snadno. Nebyli na&nbsp;oběžné dráze. Do&nbsp;nitra lodi vznikl aromatický hepteridský vzduch, potlačující pronikavou a&nbsp;teď už&nbsp;dost nepříjemnou vanilkovou vůni. Oba jej vdechovali s&nbsp;rozkoší a&nbsp;zhluboka. Po&nbsp;oceánu nebylo ani stopy. Kolem nich se&nbsp;tyčily bizarně rozeklané vrcholky hor, holé a&nbsp;většinou pokryté sněhem a&nbsp;ledem. Koráb zřejmě přistál v&nbsp;dost značné nadmořské výšce uprostřed jakési obrovské, kráteru podobné kotliny, vytvořené snad před milióny lety rozmarem sopečné činnosti, jež dala vzniknout hepteridským velehorám. Ani Péťa, ani Tobiáš si&nbsp;jich však příliš nevšímali. Jejich pozornost byla zcela upoutána obrovskou hromadou trosek, zakrývající jim část výhledu, ačkoli byla vzdálena několik set metrů.</span></p>
          <p class="chunk" data-nb-ref-number="40" data-nb-words="10" data-nb-chars="56"><span class="idea" data-nb-ref-number="40" id="idea40" data-nb-words="10" data-nb-chars="56">„Co to&nbsp;je?“ obrátil se&nbsp;Tobiáš na&nbsp;Péťu řečnickou otázkou.</span></p>
          <p class="chunk" data-nb-ref-number="41" data-nb-words="37" data-nb-chars="275"><span class="idea" data-nb-ref-number="41" id="idea41" data-nb-words="37" data-nb-chars="275">„Na polyvizní Akademii jsme se&nbsp;cosi učili o&nbsp;historickém uměleckém směru, nazývaném destruktivismus,“ odpověděl Péťa spíše duchaplností než vážně míněným návrhem vysvětlení. „Slisované automobily a&nbsp;letadla a&nbsp;tak podobně. Jenže tohle moc na&nbsp;automobil nevypadá, viďte, Tobiáši?“</span></p>
          <p class="chunk" data-nb-ref-number="42" data-nb-words="98" data-nb-chars="636"><span class="idea" data-nb-ref-number="42" id="idea42" data-nb-words="98" data-nb-chars="636">V&nbsp;okolí se&nbsp;zatím nic nehýbalo. Celkem bez obtíží sešplhali po&nbsp;jedné ze&nbsp;žebrovaných opěr korábu, kde byli uvězněni, na&nbsp;kamenitou pláň, ozdobenou tu&nbsp;a&nbsp;tam živořícím stéblem místní trávy. V&nbsp;instinktivním předklonu přiběhli k&nbsp;té VĚCI, která by&nbsp;je&nbsp;měla v&nbsp;případě potřeby docela dobře ukrýt jako labyrint&nbsp;– rostla nad nimi každým krokem spletí přeražených nosníků, zprohýbaných plátů obšívky a&nbsp;beznadějně zamotaných kabelů a&nbsp;trubic jako mrakodrap. Občas se&nbsp;ozvalo zarachocení nebo cinknutí; to&nbsp;nějaká uvolněná součástka v&nbsp;nitru hory trosek přičinlivě zvýšila entropii vesmíru a&nbsp;propadla se, jakož gravitace kázala jí, o&nbsp;několik poschodí níže.</span></p>
          <p class="chunk" data-nb-ref-number="43" data-nb-words="35" data-nb-chars="260"><span class="idea" data-nb-ref-number="43" id="idea43" data-nb-words="35" data-nb-chars="260">Podnikavější Péťa Pritt obešel zmuchlanou věž katedrály, jež snad kdysi byla stabilizátorem. Vysoko, tak vysoko, že&nbsp;musel nepohodlně zaklonit hlavu, uviděl na&nbsp;části trupu, jež se&nbsp;zachovala, začouzená zprohýbaná, avšak čitelná několikametrová písmena: CAPAX&nbsp;37.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>