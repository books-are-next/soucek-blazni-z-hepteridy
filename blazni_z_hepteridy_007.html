<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="3\.&nbsp;kapitola">
    <meta name="apple-mobile-web-app-capable" content="yes">
    <title>3.&nbsp;kapitola</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Blázni z Hepteridy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Blázni z Hepteridy">
    <meta property="og:title" content="Blázni z Hepteridy">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Blázni z Hepteridy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./blazni_z_hepteridy_006.html">
    <link rel="next" href="./blazni_z_hepteridy_008.html">
    <meta name="nb-order" content="3">
    <link rel="self" href="blazni_z_hepteridy_007.html">
    <meta name="nb-identifier" content="soucek-blazni-z-hepteridy-393a48f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2072" data-nb-chars="13678">
    <nav role="doc-toc">
      <ul class="plain section">
        <li><a href="blazni_z_hepteridy_005.html">1.&nbsp;kapitola</a></li>
        <li><a href="blazni_z_hepteridy_006.html">2.&nbsp;kapitola</a></li>
        <li><a href="blazni_z_hepteridy_007.html">3.&nbsp;kapitola</a></li>
        <li><a href="blazni_z_hepteridy_008.html">4.&nbsp;kapitola</a></li>
        <li><a href="blazni_z_hepteridy_009.html">5.&nbsp;kapitola</a></li>
        <li><a href="blazni_z_hepteridy_010.html">6.&nbsp;kapitola</a></li>
        <li><a href="blazni_z_hepteridy_011.html">7.&nbsp;kapitola</a></li>
        <li><a href="blazni_z_hepteridy_012.html">8.&nbsp;kapitola</a></li>
        <li><a href="blazni_z_hepteridy_013.html">9.&nbsp;kapitola</a></li>
        <li><a href="blazni_z_hepteridy_014.html">10.&nbsp;kapitola</a></li>
        <li><a href="blazni_z_hepteridy_015.html">11.&nbsp;kapitola</a></li>
        <li><a href="blazni_z_hepteridy_016.html">12.&nbsp;kapitola</a></li>
        <li><a href="blazni_z_hepteridy_017.html">13.&nbsp;kapitola</a></li>
        <li><a href="blazni_z_hepteridy_018.html">14.&nbsp;kapitola</a></li>
        <li><a href="blazni_z_hepteridy_019.html">15.&nbsp;kapitola</a></li>
        <li><a href="blazni_z_hepteridy_020.html">16.&nbsp;kapitola</a></li>
        <li><a href="blazni_z_hepteridy_021.html">17.&nbsp;kapitola</a></li>
        <li><a href="blazni_z_hepteridy_022.html">18.&nbsp;kapitola</a></li>
        <li><a href="blazni_z_hepteridy_023.html">19.&nbsp;kapitola</a></li>
        <li><a href="blazni_z_hepteridy_024.html">20.&nbsp;kapitola</a></li>
        <li><a href="blazni_z_hepteridy_025.html">21.&nbsp;kapitola</a></li>
        <li><a href="blazni_z_hepteridy_026.html">22.&nbsp;kapitola</a></li>
        <li><a href="blazni_z_hepteridy_027.html">23.&nbsp;kapitola</a></li>
        <li><a href="blazni_z_hepteridy_028.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">3.&nbsp;kapitola</span></h1>
        <section>
          <blockquote class="chunk" data-nb-ref-number="2" data-nb-words="11" data-nb-chars="63"><span class="idea" data-nb-ref-number="2" id="idea2" data-nb-words="11" data-nb-chars="63"><p><em>To, co&nbsp;jsem vám právě vyložil, není jen nějaký zábavný nesmysl.</em></p></span></blockquote>
          <blockquote class="chunk" data-nb-ref-number="3" data-nb-words="7" data-nb-chars="36"><span class="idea" data-nb-ref-number="3" id="idea3" data-nb-words="7" data-nb-chars="36"><p>— Cyrano z&nbsp;Bergeraku, Cesta na&nbsp;Měsíc</p></span></blockquote>
          <p class="chunk" data-nb-ref-number="4" data-nb-words="115" data-nb-chars="812"><span class="idea" data-nb-ref-number="4" id="idea4" data-nb-words="115" data-nb-chars="812">Mart byl druhého dne neočekávaně zproštěn povinnosti vymýšlet si&nbsp;další sabotáže ušlechtilého díla trojice Péťa&nbsp;– Tobiáš&nbsp;– Kara, o&nbsp;své skromné redaktorské účasti ani nemluvě. S&nbsp;Hepteridou se&nbsp;cos neočekávaného dělo, soudě alespoň podle nepříliš četných zpráv, které o&nbsp;ní přinesly pilné včeličky automatických sond, dvě nebo tři výpravy biologů (přilákaných signály bioindikátorů sond hlásícími obrovské živé tvory, z&nbsp;nichž se&nbsp;nakonec vyklubala politováníhodné hovada, hepteridští turové) a&nbsp;jedna expedice geologů (přilákaná škodolibými biology, kteří, jak se&nbsp;ukázalo, nedovedli rozeznat diamant od&nbsp;prachsprostého safíru, nebo to&nbsp;alespoň předstírali). Všechny referáty se&nbsp;totiž shodovaly na&nbsp;trvale slunném a&nbsp;jasném počasí a&nbsp;klimatu tak stálém, že&nbsp;by&nbsp;mohlo být snem všech filmařů a&nbsp;turistických cestovních kanceláří.</span></p>
          <p class="chunk" data-nb-ref-number="5" data-nb-words="34" data-nb-chars="220"><span class="idea" data-nb-ref-number="5" id="idea5" data-nb-words="34" data-nb-chars="220">Nuže&nbsp;– toho dne nebylo. Ačkoli Zelené slunce už&nbsp;bylo dost vysoko nad obzorem, tonula krajina, veselá jako márnice, v&nbsp;šedozeleném přísvitu, občas protrženém zábleskem, jako by&nbsp;někde za&nbsp;plochým horizontem blýskalo na&nbsp;časy.</span></p>
          <p class="chunk" data-nb-ref-number="6" data-nb-words="184" data-nb-chars="1228"><span class="idea" data-nb-ref-number="6" id="idea6" data-nb-words="184" data-nb-chars="1228">To&nbsp;vše by&nbsp;ovšem samo o&nbsp;sobě filmování nevadilo&nbsp;– v&nbsp;Martově skladišti byly kromě mnoha jiných naprostých nezbytností i&nbsp;naprostých zbytečností také drobné luminofory, schopné nasvětlit podle potřeby cokoli buď jako rojem světlušek, nebo sluneční fotosférou&nbsp;– k&nbsp;šeru se&nbsp;však záhy přidala i&nbsp;jakási mlha, vytvářející sice malebnou vzdušnou perspektivu, pro Péťu a&nbsp;jeho prostinké tvůrčí záměry však zcela nežádoucí. Zdálo se, že&nbsp;Hepterida je&nbsp;nabita skutečnou nebo pomyslnou elektřinou. Nejlepším důkazem mimořádné situace bylo, že&nbsp;dokonce i&nbsp;Kara, vzpomínající se&nbsp;vzrůstající nervozitou na&nbsp;své drahé kolegyně, vtírající se&nbsp;teď určitě nestydatě do&nbsp;přízně poly­vizních a&nbsp;filmových producentů a&nbsp;odnášející si&nbsp;od&nbsp;nich celé stohy senzačních rolí, projevila jisté uspokojení nad nucenou přestávkou. Bolela ji&nbsp;hlava, což by&nbsp;za&nbsp;jiných okolností mohlo být jen záminkou k&nbsp;ladné póze ženy-trpitelky, podpírající si&nbsp;prastarým a&nbsp;působivým gestem štíhlé ruky záplavu platinových vlasů, ale hlava bolela také Tobiáše, ozdobeného kruhy pod očima, Péťa málem vypadl z&nbsp;role podivínského génia a&nbsp;Mart se&nbsp;cítil podrážděný a&nbsp;nesvůj. Za&nbsp;chvíli vstal od&nbsp;stolu, kde se&nbsp;pokoušel zabavit počítáním dosud natočených archivních materiálů o&nbsp;Hepteridě, a&nbsp;vyšel ven.</span></p>
          <p class="chunk" data-nb-ref-number="7" data-nb-words="118" data-nb-chars="748"><span class="idea" data-nb-ref-number="7" id="idea7" data-nb-words="118" data-nb-chars="748">Blýskání zesílilo, ačkoli všude kolem bylo tísnivé ticho a&nbsp;ačkoli výboje nebylo vidět. Jako by&nbsp;pulsovala a&nbsp;rozsvěcovala se&nbsp;a&nbsp;zase zhasínala sama obloha&nbsp;– což byl ovšem zřejmý nesmysl. Lehký vánek, který včera po&nbsp;celý den neustal, utichl. Bylo naprosté, skleníkové bezvětří, v&nbsp;němž vzdušné a&nbsp;duhové balónky datů stoupaly vzhůru jako po&nbsp;šňůře. Mart si&nbsp;povšiml, že&nbsp;je&nbsp;jich daleko méně než kdy jindy. Prohloubilo to&nbsp;jeho špatnou náladu, měl docela rád tyhle podivné tvory, vlastně kolonie tvorů rozšířené v&nbsp;takřka shodných formách bezmála po&nbsp;celé Galaxii s&nbsp;výjimkou Země. Vhodně vyplňovali ekologické výklenky planetárních atmosfér i&nbsp;tam, kde chyběli místní ptáci a&nbsp;létající hmyz. A&nbsp;nevydávali žádný zvuk, což dovedl jako obyvatel Země obzvlášť ocenit.</span></p>
          <p class="chunk" data-nb-ref-number="8" data-nb-words="63" data-nb-chars="417"><span class="idea" data-nb-ref-number="8" id="idea8" data-nb-words="63" data-nb-chars="417">Látka kombinézy mu&nbsp;tiše praskala pod dlaněmi drobnými elektrickými výboji, chvílemi se&nbsp;mu&nbsp;zdálo, že&nbsp;na&nbsp;hrotu antény kosmického člunu, zpola skryté zelenavou mlhou, bliká jiskra Eliášova ohně. Několikrát prošel bez cíle sem a&nbsp;tam uličkou mezi iglú, na&nbsp;chvíli se&nbsp;zastavil, uvažoval, a&nbsp;pak otevřel dvířka vznášedla právě v&nbsp;okamžiku, kdy ostatní tři členové štábu rovněž vyšli do&nbsp;plenéru, vyčerpaní vnuceným nicneděláním.</span></p>
          <p class="chunk" data-nb-ref-number="9" data-nb-words="31" data-nb-chars="201"><span class="idea" data-nb-ref-number="9" id="idea9" data-nb-words="31" data-nb-chars="201">„Kam se&nbsp;to&nbsp;chystáte, Stame?“ otázal se&nbsp;utrápeně Péťa. Nepodařilo se&nbsp;mu&nbsp;ani vložit do&nbsp;hlasu patřičný tón vedoucího k&nbsp;podřízenému, který se&nbsp;odvažuje provozovat cokoli bez výslovného souhlasu a&nbsp;posvěcení.</span></p>
          <p class="chunk" data-nb-ref-number="10" data-nb-words="14" data-nb-chars="111"><span class="idea" data-nb-ref-number="10" id="idea10" data-nb-words="14" data-nb-chars="111">„Zkusím udělat několik reklamních fotek, pane Pritte,“ vysvětloval Mart. „Pokud ovšem nic nenamítáte, Tobiáši.“</span></p>
          <p class="chunk" data-nb-ref-number="11" data-nb-words="35" data-nb-chars="210"><span class="idea" data-nb-ref-number="11" id="idea11" data-nb-words="35" data-nb-chars="210">Tobiáš zavrtěl rezignovaně hlavou a&nbsp;přetřel si&nbsp;dlaní obličej, jako by&nbsp;se&nbsp;zbavoval protivně lepkavé pavučiny. „Pro mě&nbsp;za&nbsp;mě. Mám pocit, že&nbsp;se&nbsp;tu&nbsp;dnes udusíme,“ poznamenal povzbudivě a&nbsp;odšoural se&nbsp;zpátky do&nbsp;iglú.</span></p>
          <p class="chunk" data-nb-ref-number="12" data-nb-words="39" data-nb-chars="282"><span class="idea" data-nb-ref-number="12" id="idea12" data-nb-words="39" data-nb-chars="282">„Budete mne potřebovat, Stame?“ zeptala se&nbsp;zcela neočekávaně Kara. Marta ani nenapadlo, že&nbsp;by&nbsp;se&nbsp;s&nbsp;ním mohla obtěžovat a&nbsp;podvolit se&nbsp;dokonce fotografování, ona, vytoužený model nejproslulejších kumštýřů tohoto řemesla! Byl však dostatečně duchapřítomný, aby nedal překvapení najevo.</span></p>
          <p class="chunk" data-nb-ref-number="13" data-nb-words="24" data-nb-chars="139"><span class="idea" data-nb-ref-number="13" id="idea13" data-nb-words="24" data-nb-chars="139">„To by&nbsp;bylo prima, slečno Karnová!“ zazubil se. „Zkusil bych střihnout něco s&nbsp;vámi a&nbsp;s&nbsp;panem Dartem. Chci říci s&nbsp;jeho figurou, samozřejmě.“</span></p>
          <p class="chunk" data-nb-ref-number="14" data-nb-words="4" data-nb-chars="23"><span class="idea" data-nb-ref-number="14" id="idea14" data-nb-words="4" data-nb-chars="23">Kara se&nbsp;zničeně usmála.</span></p>
          <p class="chunk" data-nb-ref-number="15" data-nb-words="20" data-nb-chars="115"><span class="idea" data-nb-ref-number="15" id="idea15" data-nb-words="20" data-nb-chars="115">„Figura je&nbsp;mi&nbsp;skoro milejší. Od&nbsp;jisté doby mám podezření, že&nbsp;si&nbsp;náš drahý Eko libuje v&nbsp;příliš česnekových jídlech.“</span></p>
          <p class="chunk" data-nb-ref-number="16" data-nb-words="61" data-nb-chars="394"><span class="idea" data-nb-ref-number="16" id="idea16" data-nb-words="61" data-nb-chars="394">Mart se&nbsp;povinně zazubil ještě jednou a&nbsp;odešel pro Eko Darta&nbsp;II., zaručeně nepožívajícího aromatické, na&nbsp;vitamíny bohaté zeleniny. Bude ostatně lépe mít ho&nbsp;po&nbsp;ruce, kdyby se&nbsp;znovu u&nbsp;srdce ozvalo klepání, i&nbsp;když to&nbsp;ovšem vůbec nebylo pravděpodobné. Gravitační frekvence byla zatím jen jedna jediná, zato agentů Centrály po&nbsp;celé Galaxii spousta. A&nbsp;domýšlivost nepatřila k&nbsp;Martovým slabým stránkám.</span></p>
          <p class="chunk" data-nb-ref-number="17" data-nb-words="94" data-nb-chars="682"><span class="idea" data-nb-ref-number="17" id="idea17" data-nb-words="94" data-nb-chars="682">Když nasedali s&nbsp;Karou do&nbsp;vznášedla, zmizel už&nbsp;i&nbsp;Péťa. Mart vdechl fantastickou kombinaci vůní hepteridské vegetace a&nbsp;Kařina parfému, naposledy pohlédl trochu s&nbsp;obavou k&nbsp;šedozelené obloze, podobající se&nbsp;poklopu z&nbsp;lahvového skla, a&nbsp;jemně sešlápl akcelerátor. Oválné vozidlo se&nbsp;poslušně zdvihlo a&nbsp;proráželo přízračné chuchvalce mlhy, poléhající a&nbsp;poletující mezi nízkými pahorky jako stíny utopenců. Oba mlčeli, ačkoli potřeba soustředění na&nbsp;řízení vznášedla byla pranepatrná; automaty včas zabránily, nebo alespoň podle optimistického tvrzení konstruktérů měly zabránit, všem nehodám, a&nbsp;díky amortizátorům dokonce i&nbsp;nepříjemnostem náhlého zrychlení či&nbsp;zpomalení, o&nbsp;srážce ani nemluvě.</span></p>
          <p class="chunk" data-nb-ref-number="18" data-nb-words="128" data-nb-chars="885"><span class="idea" data-nb-ref-number="18" id="idea18" data-nb-words="128" data-nb-chars="885">V&nbsp;několika minutách minuli hepteridského tuřího herce, trůnícího zcela podle očekávání v&nbsp;kruhu spasené trávy. Ohlédl se&nbsp;na&nbsp;ně&nbsp;vyčítavým zrakem vykořisťovaného génia a&nbsp;zabečel jako ovce. Kara se&nbsp;nervózně usmála, ale neřekla ani slovo, ačkoli Mart bravurně objel horu bílého masa a&nbsp;místo slíbeného fotografování pokračoval směrem k&nbsp;oceánu ohraničujícímu tuto jedinou jakžtakž prozkoumanou pevninu Hepteridy. Podle obecných zkušeností se&nbsp;totiž předpokládalo, že&nbsp;jeden planetární kontinent bývá dostatečně reprezentativním vzorkem i&nbsp;pro všechny ostatní a&nbsp;že ani geologické ani biologické rozdíly nebudou pravděpodobně takové, aby opravňovaly další, podrobnější, a&nbsp;tedy nákladnější průzkum. Bylo sice docela možné, že&nbsp;na&nbsp;jednom kontinentu budou například vačice a&nbsp;ježury a&nbsp;na druhých savci, ale to&nbsp;byl konečně detail, který nestál za&nbsp;zvýšené náklady, a&nbsp;už vůbec ne&nbsp;za&nbsp;štrapáce dálných letů.</span></p>
          <p class="chunk" data-nb-ref-number="19" data-nb-words="14" data-nb-chars="85"><span class="idea" data-nb-ref-number="19" id="idea19" data-nb-words="14" data-nb-chars="85">„Proč se&nbsp;to&nbsp;tu&nbsp;vlastně jmenuje…, jakže se&nbsp;to&nbsp;jmenuje?“ přerušila konečně Kara mlčení.</span></p>
          <p class="chunk" data-nb-ref-number="20" data-nb-words="63" data-nb-chars="425"><span class="idea" data-nb-ref-number="20" id="idea20" data-nb-words="63" data-nb-chars="425">„Hepterida. Sedmiveslice starých Řeků, slečno,“ odpověděl Mart a&nbsp;zmírnil jízdu. Terén dost prudce klesal od&nbsp;pahorků k&nbsp;zamlženému pobřeží oceánu a&nbsp;vznášedlo se&nbsp;naklánělo tak, že&nbsp;Eko Dartovi, ležícímu v&nbsp;poloze skrčence na&nbsp;zadních sedadlech, hrozilo vypadnutí. „Vlastně taky nevím proč. Je&nbsp;to&nbsp;asi sedmá planeta Zeleného slunce&nbsp;– to&nbsp;byl patrně kořen inspirace nějakého referenta Interplanetární, kde se&nbsp;prý schvalují nová jména.“</span></p>
          <p class="chunk" data-nb-ref-number="21" data-nb-words="51" data-nb-chars="328"><span class="idea" data-nb-ref-number="21" id="idea21" data-nb-words="51" data-nb-chars="328">Datové úplně zmizeli a&nbsp;Mart prastarým instinktem lovce, který nesmazalo ani padesát století víceméně úspěšné civilizace, vnímal neklid ztichlé přírody Hepteridy. Na&nbsp;čele mu&nbsp;vyrazily krůpěje potu. Kradmo se&nbsp;ohlédl na&nbsp;Karu. Měla přivřená víčka a&nbsp;těžce dýchala. Musí dostat vznášedlo až&nbsp;ke&nbsp;břehu&nbsp;– snad bude vzduch u&nbsp;moře svěžejší.</span></p>
          <p class="chunk" data-nb-ref-number="22" data-nb-words="31" data-nb-chars="224"><span class="idea" data-nb-ref-number="22" id="idea22" data-nb-words="31" data-nb-chars="224">Zakličkoval mezi omšelými balvany, dopravenými sem před věky nějakým lovcem. Vývoj planet byl kupodivu vzájemně podobný, právě tak jako vývoj mateřských hvězd. Zastavil. Vozidlo lehce dosedlo na&nbsp;písčitou pláž nedaleko břehu.</span></p>
          <p class="chunk" data-nb-ref-number="23" data-nb-words="22" data-nb-chars="132"><span class="idea" data-nb-ref-number="23" id="idea23" data-nb-words="22" data-nb-chars="132">„Nechoďte až&nbsp;k&nbsp;vodě, slečno,“ řekl, a&nbsp;podivil se&nbsp;vlastnímu hlasu. „Kdoví, co&nbsp;za&nbsp;potvory…“ Kara ho&nbsp;neposlouchala. Dívala se&nbsp;k&nbsp;obloze.</span></p>
          <p class="chunk" data-nb-ref-number="24" data-nb-words="2" data-nb-chars="12"><span class="idea" data-nb-ref-number="24" id="idea24" data-nb-words="2" data-nb-chars="12">„Vidíte to?“</span></p>
          <p class="chunk" data-nb-ref-number="25" data-nb-words="111" data-nb-chars="759"><span class="idea" data-nb-ref-number="25" id="idea25" data-nb-words="111" data-nb-chars="759">Viděl to. Vysoko nad nimi se&nbsp;v&nbsp;záchvěvech časoprostoru, rozmazávajících obrysy a&nbsp;nechávajících onen předmět v&nbsp;některých okamžicích zmizet a&nbsp;pak opět se&nbsp;objevovat, vykrystalizovala z&nbsp;prázdnoty vesmíru zvláštní kosmická loď. Podobala se&nbsp;tvarem vřetenu a&nbsp;svými zjevně aerodynamickými liniemi i&nbsp;zlatou barvou se&nbsp;lišila od&nbsp;všech typů pozemských strojů, jaké Mart znal. Vzhledem k&nbsp;ekonomii výroby jich ostatně nebylo mnoho. Startovaly vesměs z&nbsp;Měsíce nebo ze&nbsp;standardní oběžné dráhy a&nbsp;nad planetami s&nbsp;atmosférou zůstávaly na&nbsp;orbitě&nbsp;– technici se&nbsp;tedy nemuseli nutit, a&nbsp;také nenutili, umísťovat jednotlivé části do&nbsp;uzavřených proudnicových celků. Cestu planetárními atmosférami obstaraly čluny a&nbsp;nákladní kluzáky, ale tohle docela určitě nebylo ani jedno, ani druhé.</span></p>
          <p class="chunk" data-nb-ref-number="26" data-nb-words="41" data-nb-chars="267"><span class="idea" data-nb-ref-number="26" id="idea26" data-nb-words="41" data-nb-chars="267">„Kdyby mé&nbsp;alespoň ta&nbsp;pitomá hlava tak nebolela,“ poznamenala Kara s&nbsp;nevybíravostí, nad níž by&nbsp;její tiskový tajemník zešedivěl, neboť ji&nbsp;usilovně a&nbsp;vytrvale vydával za&nbsp;křížence dítěte a&nbsp;anděla s&nbsp;dvacetikarátovou světicí. „To nás přiletěli otravovat z&nbsp;polyvize až&nbsp;sem?“</span></p>
          <p class="chunk" data-nb-ref-number="27" data-nb-words="68" data-nb-chars="436"><span class="idea" data-nb-ref-number="27" id="idea27" data-nb-words="68" data-nb-chars="436">Mart milosrdně neodpověděl, ačkoli si&nbsp;byl jist, že&nbsp;tohle bezpečně nejsou otravové z&nbsp;polyvize a&nbsp;že by&nbsp;ani polyvize jaktěživa nezaplatila výdaje cesty takového monstra&nbsp;– loď zatím trochu sestoupila a&nbsp;bylo možné dohadovat se&nbsp;jejich obrovitých rozměrů. Polyvize by&nbsp;se&nbsp;tak dalece neobtěžovala ani kvůli božské Kaře Karnové, spíš to&nbsp;vypadalo, že&nbsp;se&nbsp;chystá nějaký malér. Nedovedl sice ani přibližně určit jaký, ale nezůstal v&nbsp;nejistotě dlouho.</span></p>
          <p class="chunk" data-nb-ref-number="28" data-nb-words="94" data-nb-chars="613"><span class="idea" data-nb-ref-number="28" id="idea28" data-nb-words="94" data-nb-chars="613">Rozbouřené vlny časoprostoru, které vyvrhly nad Hepteridou kdovíodkud cizí kosmický koráb a&nbsp;usadily jej téměř přesně nad místo, posvěcené dějem dalšího plánovaného dílu slavného seriálu <em>Kara z&nbsp;hvězd</em>, se&nbsp;uklidnily. Koráb zřejmě zaujal postavení na&nbsp;stacionární oběžné dráze&nbsp;– zavěsil se&nbsp;nad kontinent, zlatě lesklý a&nbsp;čímsi, co&nbsp;nedovedl popsat, výhrůžný. Mart věděl docela přesně, že&nbsp;v&nbsp;tuto dobu měli být na&nbsp;Hepteridě sami. Náhodná shoda s&nbsp;jinou expedicí byla ostatně v&nbsp;každém případě naprosto nepravděpodobná. Nebylo tu&nbsp;vůbec nic pozoruhodného, jen ponravovití tuři. A&nbsp;ovšem ztráta Capaxu&nbsp;37, Asperu&nbsp;176 a&nbsp;Regia&nbsp;07.</span></p>
          <p class="chunk" data-nb-ref-number="29" data-nb-words="98" data-nb-chars="697"><span class="idea" data-nb-ref-number="29" id="idea29" data-nb-words="98" data-nb-chars="697">Elektronovým dalekohledem, který byl naštěstí uložen vedle rukavic, krabičky cigaret a&nbsp;několika dalších krámů v&nbsp;zásuvce přístrojové desky vznášedla, bylo vidět zhruba totéž, co&nbsp;okem&nbsp;– plynulé, neporušené linie zlatého korábu bez průzorů (což samozřejmě znamenalo bohaté přístrojové vybavení), bez imatrikulačních znaků a&nbsp;se sotva znatelnými výstupky otvorů iontových trysek. A&nbsp;přece něco víc: v&nbsp;okamžiku, kdy už&nbsp;chtěl Mart dalekohled odložit, vypustil koráb jakési okřídlené těleso, podobné nákladnímu kluzáku, jenže daleko menší a&nbsp;štíhlejší. Ani <em>tohle</em> se&nbsp;nepodobalo celkem ničemu z&nbsp;běžné pozemské produkce. Za&nbsp;zádí VĚCI zažhnula jiskra&nbsp;– konvenční raketový pohon. Tedy pomocný palubní raketoplán.</span></p>
          <p class="chunk" data-nb-ref-number="30" data-nb-words="88" data-nb-chars="577"><span class="idea" data-nb-ref-number="30" id="idea30" data-nb-words="88" data-nb-chars="577">Okřídlený stroj nabral strmý kurs přímo na&nbsp;Marta a&nbsp;Karu&nbsp;– alespoň se&nbsp;to&nbsp;zdálo&nbsp;– Mart však věděl, že&nbsp;ani nejdokonalejší gravilokátory kosmického korábu (pokud by&nbsp;to&nbsp;ovšem byly pozemské gravilokátory) neobjeví z&nbsp;orbity tak snadno lehké vznášedlo, vyrobené většinou z&nbsp;umělých, nekovových materiálů. Hmota jejich kosmického člunu se&nbsp;ovšem musí vyjímat na&nbsp;gravilokační obrazovce oproti okolí tak kontrastně a&nbsp;nápadně jako panáčkující zajíc na&nbsp;kulečníku. Raketoplán se&nbsp;teď asi letí podívat zblízka, co&nbsp;se&nbsp;to&nbsp;na&nbsp;jinak odjakživa klidné a&nbsp;takřka panenské Hepteridě ocitlo za&nbsp;zajímavost.</span></p>
          <p class="chunk" data-nb-ref-number="31" data-nb-words="53" data-nb-chars="318"><span class="idea" data-nb-ref-number="31" id="idea31" data-nb-words="53" data-nb-chars="318">Vzal Karu za&nbsp;ruku a&nbsp;dovedl ji, aniž se&nbsp;zpěčovala, blíže k&nbsp;balvanům. Jistota je&nbsp;jistota. Potom bez spuštění motorů přitáhl i&nbsp;vznášedlo. Po&nbsp;písku jelo lehce jako saně, a&nbsp;kdo ostatně ví, zda ti&nbsp;v&nbsp;kosmickém korábu nedovedou na&nbsp;dálku zjišťovat magnetické pole nebo teplo běžícího stroje. Proč si&nbsp;zbytečně komplikovat život?</span></p>
          <p class="chunk" data-nb-ref-number="32" data-nb-words="11" data-nb-chars="71"><span class="idea" data-nb-ref-number="32" id="idea32" data-nb-words="11" data-nb-chars="71">Božská Kara zatím ještě nebyla polekaná, jenom mírně udivená a&nbsp;zmatená.</span></p>
          <p class="chunk" data-nb-ref-number="33" data-nb-words="13" data-nb-chars="78"><span class="idea" data-nb-ref-number="33" id="idea33" data-nb-words="13" data-nb-chars="78">„Proč se&nbsp;nevrátíme, pane Stame?! Jistě někdo přiletěl za&nbsp;námi. Totiž za&nbsp;mnou.“</span></p>
          <p class="chunk" data-nb-ref-number="34" data-nb-words="53" data-nb-chars="350"><span class="idea" data-nb-ref-number="34" id="idea34" data-nb-words="53" data-nb-chars="350">„Jistě, slečno! Prosím vás, ještě chvilku počkáme. Vysvětlím vám to,“ slíbil Mart co&nbsp;nejpokornějším hlasem. Byl ochoten zavrtat se&nbsp;třeba u&nbsp;Kařiných nohou do&nbsp;země jako červ, udělá-li jí&nbsp;to&nbsp;radost, jen aby zabránil hysterickému výstupu. Dovedl si&nbsp;ho&nbsp;představit&nbsp;– asi jako přírodní katastrofu středního rozsahu s&nbsp;následující epidemií v&nbsp;postiženém území.</span></p>
          <p class="chunk" data-nb-ref-number="35" data-nb-words="74" data-nb-chars="449"><span class="idea" data-nb-ref-number="35" id="idea35" data-nb-words="74" data-nb-chars="449">Vzdálené hučení motoru raketoplánu utichlo. Patrně přistál někde u&nbsp;základny štábu. Mart by&nbsp;byl hrozně rád věděl, o&nbsp;čem se&nbsp;asi jeho posádka s&nbsp;Péťou a&nbsp;Tobiášem baví, ale tak zvědavý zase nebyl, aby se&nbsp;o&nbsp;tom hned uháněl přesvědčit. Minuty plynuly v&nbsp;podivném, zeleném, dusném a&nbsp;elektrickém tichu silového pole, doprovázejícího každé přistání z&nbsp;mimoprostoru. Oceán několik metrů pod nimi byl hladký a&nbsp;nehnutý jako ledová pláň. A&nbsp;po datech stále ani vidu.</span></p>
          <p class="chunk" data-nb-ref-number="36" data-nb-words="58" data-nb-chars="392"><span class="idea" data-nb-ref-number="36" id="idea36" data-nb-words="58" data-nb-chars="392">Konečně se&nbsp;znovu ozval svist startovaného raketového motoru, sílil a&nbsp;pak opět slábl a&nbsp;klesal až&nbsp;do&nbsp;hlubokého, vzdáleného brumlání. Stroj se&nbsp;zřejmě vzdaloval nízkým letem někam na&nbsp;opačnou stranu kontinentu. Mart, napjatý a&nbsp;jakoby ustavičně připravený ke&nbsp;skoku, neměl ani čas si&nbsp;oddychnout, když se&nbsp;ozvala dunivá exploze, doznívající zlostně popuzenou ozvěnou v&nbsp;soutěskách skalního města kolem.</span></p>
          <p class="chunk" data-nb-ref-number="37" data-nb-words="15" data-nb-chars="109"><span class="idea" data-nb-ref-number="37" id="idea37" data-nb-words="15" data-nb-chars="109">Kara ho&nbsp;popadla za&nbsp;rukáv, poslušná pradávného ženského pudu, nevyhýbajícího se&nbsp;ani vytouženým idolům Galaxie.</span></p>
          <p class="chunk" data-nb-ref-number="38" data-nb-words="3" data-nb-chars="13"><span class="idea" data-nb-ref-number="38" id="idea38" data-nb-words="3" data-nb-chars="13">„Co to&nbsp;bylo?“</span></p>
          <p class="chunk" data-nb-ref-number="39" data-nb-words="51" data-nb-chars="320"><span class="idea" data-nb-ref-number="39" id="idea39" data-nb-words="51" data-nb-chars="320">Mart se&nbsp;ze&nbsp;všech sil snažil nasadit tvář, jaká získala slávu živé předloze panáka na&nbsp;zadních sedadlech vznášedla přesvědčivou a&nbsp;hromadnou sugescí představy, že&nbsp;se&nbsp;v&nbsp;přítomnosti chlapa takového kalibru nemůže křehké ženě nic stát, ani kdyby ve&nbsp;vzdálenosti tří metrů vybuchla supernova. Nějak by&nbsp;si&nbsp;s&nbsp;tím už&nbsp;poradil. Haha.</span></p>
          <p class="chunk" data-nb-ref-number="40" data-nb-words="7" data-nb-chars="41"><span class="idea" data-nb-ref-number="40" id="idea40" data-nb-words="7" data-nb-chars="41">Nakonec se&nbsp;odvážil pohladit Karu po&nbsp;ruce.</span></p>
          <p class="chunk" data-nb-ref-number="41" data-nb-words="30" data-nb-chars="172"><span class="idea" data-nb-ref-number="41" id="idea41" data-nb-words="30" data-nb-chars="172">„Je mi&nbsp;moc líto, slečno Karnová, ale pravděpodobně to&nbsp;byl náš člun. Doufám, že&nbsp;pan Pritt i&nbsp;Tobiáš jsou v&nbsp;pořádku. Hned se&nbsp;tam vypravíme. Nějak to&nbsp;všechno dopadne, uvidíte!“</span></p>
          <p class="chunk" data-nb-ref-number="42" data-nb-words="37" data-nb-chars="233"><span class="idea" data-nb-ref-number="42" id="idea42" data-nb-words="37" data-nb-chars="233">Hluboce si&nbsp;uvědomoval hrubé blokování informací. Neřekl totiž Kaře, co&nbsp;věděl od&nbsp;samého počátku jejich společné vyjížďky: Hydrus&nbsp;17 nebyl na&nbsp;oběžné dráze. Zmizel. A&nbsp;Hydrus&nbsp;17 byla kosmická loď, která je&nbsp;dopravila ze&nbsp;Země na&nbsp;Hepteridu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>