<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="6\.&nbsp;kapitola">
    <meta name="apple-mobile-web-app-capable" content="yes">
    <title>6.&nbsp;kapitola</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Blázni z Hepteridy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Blázni z Hepteridy">
    <meta property="og:title" content="Blázni z Hepteridy">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Blázni z Hepteridy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./blazni_z_hepteridy_009.html">
    <link rel="next" href="./blazni_z_hepteridy_011.html">
    <meta name="nb-order" content="6">
    <link rel="self" href="blazni_z_hepteridy_010.html">
    <meta name="nb-identifier" content="soucek-blazni-z-hepteridy-a1638d4">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1520" data-nb-chars="9911">
    <nav role="doc-toc">
      <ul class="plain section">
        <li><a href="blazni_z_hepteridy_005.html">1.&nbsp;kapitola</a></li>
        <li><a href="blazni_z_hepteridy_006.html">2.&nbsp;kapitola</a></li>
        <li><a href="blazni_z_hepteridy_007.html">3.&nbsp;kapitola</a></li>
        <li><a href="blazni_z_hepteridy_008.html">4.&nbsp;kapitola</a></li>
        <li><a href="blazni_z_hepteridy_009.html">5.&nbsp;kapitola</a></li>
        <li><a href="blazni_z_hepteridy_010.html">6.&nbsp;kapitola</a></li>
        <li><a href="blazni_z_hepteridy_011.html">7.&nbsp;kapitola</a></li>
        <li><a href="blazni_z_hepteridy_012.html">8.&nbsp;kapitola</a></li>
        <li><a href="blazni_z_hepteridy_013.html">9.&nbsp;kapitola</a></li>
        <li><a href="blazni_z_hepteridy_014.html">10.&nbsp;kapitola</a></li>
        <li><a href="blazni_z_hepteridy_015.html">11.&nbsp;kapitola</a></li>
        <li><a href="blazni_z_hepteridy_016.html">12.&nbsp;kapitola</a></li>
        <li><a href="blazni_z_hepteridy_017.html">13.&nbsp;kapitola</a></li>
        <li><a href="blazni_z_hepteridy_018.html">14.&nbsp;kapitola</a></li>
        <li><a href="blazni_z_hepteridy_019.html">15.&nbsp;kapitola</a></li>
        <li><a href="blazni_z_hepteridy_020.html">16.&nbsp;kapitola</a></li>
        <li><a href="blazni_z_hepteridy_021.html">17.&nbsp;kapitola</a></li>
        <li><a href="blazni_z_hepteridy_022.html">18.&nbsp;kapitola</a></li>
        <li><a href="blazni_z_hepteridy_023.html">19.&nbsp;kapitola</a></li>
        <li><a href="blazni_z_hepteridy_024.html">20.&nbsp;kapitola</a></li>
        <li><a href="blazni_z_hepteridy_025.html">21.&nbsp;kapitola</a></li>
        <li><a href="blazni_z_hepteridy_026.html">22.&nbsp;kapitola</a></li>
        <li><a href="blazni_z_hepteridy_027.html">23.&nbsp;kapitola</a></li>
        <li><a href="blazni_z_hepteridy_028.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">6.&nbsp;kapitola</span></h1>
        <section>
          <blockquote class="chunk" data-nb-ref-number="2" data-nb-words="33" data-nb-chars="205"><span class="idea" data-nb-ref-number="2" id="idea2" data-nb-words="33" data-nb-chars="205"><p><em>Abychom to&nbsp;vysvětlili: musíme vyjít z&nbsp;předpokladu, že&nbsp;jest jen jediný živel; neboť i&nbsp;když vidíme vodu, zemi, vzduch i&nbsp;oheň od&nbsp;sebe oddělené, nikdy nejsou tak dokonale čisté, aby se&nbsp;vzájemně neprostupovaly.</em></p></span></blockquote>
          <blockquote class="chunk" data-nb-ref-number="3" data-nb-words="7" data-nb-chars="36"><span class="idea" data-nb-ref-number="3" id="idea3" data-nb-words="7" data-nb-chars="36"><p>— Cyrano z&nbsp;Bergeraku, Cesta na&nbsp;Měsíc</p></span></blockquote>
          <p class="chunk" data-nb-ref-number="4" data-nb-words="158" data-nb-chars="1054"><span class="idea" data-nb-ref-number="4" id="idea4" data-nb-words="158" data-nb-chars="1054">Martovy představy o&nbsp;Kaře se&nbsp;za&nbsp;těch pár dní poněkud změnily, byť i&nbsp;to nebyla jednoznačně změna k&nbsp;lepšímu. Kara mu&nbsp;teď tak trochu připomínala letitou dámu, okázale a&nbsp;manifestačně neschopnou a&nbsp;bez­radně mávající pažemi (chudinka stará!) jak pelikán, je-li postavena před složitý úkol stisknout správné tlačítko ve&nbsp;výtahu, nevybaveném ještě fonoautomatem, zasahující však s&nbsp;přesností lumka, kladoucího vajíčka do&nbsp;housenky hluboko ve&nbsp;dřevě, jde-li o&nbsp;uplatnění nějaké jedovatosti. Příměr ovšem nebyl zcela správný; Kara nebyla jedovatá, ba&nbsp;nebyla ani zlá. Ale její hra na&nbsp;bezmocnou bytost (chudinka děvčátko!) byla stejně virtuózní a&nbsp;její reakce v&nbsp;případě potřeby stejně přesné a&nbsp;účelné. Pro situaci, v&nbsp;níž se&nbsp;ocitli, to&nbsp;pochopitelně vítal, jenomže ve&nbsp;společnosti Kary Karnové žádný muž nemyslel pouze na&nbsp;přítomnost, zejména pokud sestávala z&nbsp;obhlížení nesmyslně zničených kosmických člunů a&nbsp;hledání ztracených korábů a&nbsp;vysvětlení pro všechny tyhle zmatky. A&nbsp;kdyby snad přece jen myslel, stala by&nbsp;se&nbsp;Kara již kvůli nezbytné sebeúctě jeho smrtelným nepřítelem.</span></p>
          <p class="chunk" data-nb-ref-number="5" data-nb-words="140" data-nb-chars="880"><span class="idea" data-nb-ref-number="5" id="idea5" data-nb-words="140" data-nb-chars="880">Bylo zjevně rozumné opustit okolí člunu. Marta ani nenapadlo hrát si&nbsp;na&nbsp;Robinsona a&nbsp;hledat nějaké užitečné věci v&nbsp;přehrabávaných troskách, ačkoli pod cáry plastikových iglú by&nbsp;se&nbsp;téměř určitě nalezly například nějaké jeho oblíbené konzervy. Vyšetřující komise Centrály, která bude záhy řešit případ, jaký nemá v&nbsp;dějinách kosmické plavby hned tak obdobu, by&nbsp;tím měla zbytečně ztíženou práci. Železná zásoba komprimátů vznášedla určitě postačí až&nbsp;do&nbsp;doby, než se&nbsp;zase ozve před srdcem ťukání. A&nbsp;Šéf bude&nbsp;– jak Mart doufal&nbsp;– dost slušný, aby je&nbsp;nenechal dlouho na&nbsp;holičkách. Už&nbsp;kvůli Kaře a&nbsp;poprasku, který její zmizení způsobí, a&nbsp;ovšem i&nbsp;kvůli Péťovi a&nbsp;Tobiášovi a&nbsp;jejich osudu, nerozlučně spojeném s&nbsp;osudem polyvizní seriálové tasemnice, milované prostšími povahami celé Galaxie. Věřil, že&nbsp;žijí&nbsp;– <em>tak</em> daleko by&nbsp;snad ti&nbsp;cvoci z&nbsp;vřetenovité zlaté lodi bůhvíodkud přece jenom nezašli.</span></p>
          <p class="chunk" data-nb-ref-number="6" data-nb-words="141" data-nb-chars="948"><span class="idea" data-nb-ref-number="6" id="idea6" data-nb-words="141" data-nb-chars="948">Ještě před několika hodinami jim Hepterida připadala prostě jako jedna z&nbsp;mnoha planet, rotujících v&nbsp;přiměřené vzdálenosti od&nbsp;svých přiměřených sluncí a&nbsp;obdařených přiměřenou velikostí, což ve&nbsp;vzájemné kombinaci obvykle poskytlo docela slušné podmínky i&nbsp;pro přiměřenou existenci člověka. Vesmír byl, jak se&nbsp;stále znovu a&nbsp;znovu ukazovalo, vytvořen podle jednotného schématu, a&nbsp;život, pokud jej kosmonauti nebo alespoň spektrografy a&nbsp;bioindikátory sond prokázaly, rovněž. Žádní křemenní bubáci se&nbsp;po&nbsp;Galaxii neproháněli a&nbsp;nelze říci, že&nbsp;by&nbsp;toho kdokoli příliš litoval. Všechno bylo víceméně jasné… přehledné a&nbsp;známé. Teď si&nbsp;však Mart s&nbsp;Karou připadali jak Jeníček s&nbsp;Mařenkou v&nbsp;pustém a&nbsp;nepřátelsky naladěném lese. Dojem nemohly napravit ani duhové koule datů, po&nbsp;zmizení vřetenovitého korábu a&nbsp;silového pole opět stoupající a&nbsp;rozpadající se&nbsp;jako vždy, ani ostře zelené moře, zářící v&nbsp;paprscích místního slunce a&nbsp;šumící kolem členitých pobřežních skal.</span></p>
          <p class="chunk" data-nb-ref-number="7" data-nb-words="38" data-nb-chars="254"><span class="idea" data-nb-ref-number="7" id="idea7" data-nb-words="38" data-nb-chars="254">Vznášedlo se&nbsp;mezi nimi propletlo už&nbsp;podruhé, ale tentokráte na&nbsp;břehu nezastavilo. Mart přepjal řízení na&nbsp;pohyb vodou a&nbsp;vozidlo se&nbsp;změnilo v&nbsp;člun, ozdobený za&nbsp;zádí okázalou vlečkou pavích per vodních gejzírů, podobajících se&nbsp;marnotratným sprchám smaragdů.</span></p>
          <p class="chunk" data-nb-ref-number="8" data-nb-words="15" data-nb-chars="92"><span class="idea" data-nb-ref-number="8" id="idea8" data-nb-words="15" data-nb-chars="92">„Jste si&nbsp;docela jistý, Stame, že&nbsp;se&nbsp;neutopíte?“ zeptala se&nbsp;Kara docela zbytečně a&nbsp;nelogicky.</span></p>
          <p class="chunk" data-nb-ref-number="9" data-nb-words="122" data-nb-chars="858"><span class="idea" data-nb-ref-number="9" id="idea9" data-nb-words="122" data-nb-chars="858">„Nikoliv, slečno,“ odpověděl nemilosrdně, i&nbsp;když podle pravdy. „Stává se, že&nbsp;i&nbsp;plazmové články občas selžou, a&nbsp;kdyby se&nbsp;to&nbsp;náhodou stalo uprostřed oceánu… Naštěstí tu&nbsp;není moc široký, pokud si&nbsp;vzpomínám na&nbsp;mapy hemisfér Hepteridy. Zůstaly tam,“ kývl hlavou přes rameno. Pro jistotu si&nbsp;nechal pro sebe další poněkud znepokojující skutečnost, že&nbsp;hydrobiologický průzkum oceánu Hepteridy se&nbsp;co&nbsp;do&nbsp;pokročilosti nebezpečně přiblížil nule a&nbsp;že nebylo možné vyloučit setkání s&nbsp;nepříjemnými ukázkami místní mořské fauny. I&nbsp;když to&nbsp;ovšem nebylo příliš pravděpodobné a&nbsp;i když byl kromě víceúčelového zapalovače jako zplnomocněnec Centrály ozbrojen ještě důmyslným editorem paprsků, šokujících, ochromujících, nebo v&nbsp;krajním případě&nbsp;– což vždy znamenalo vyplňování sáhodlouhých protokolů&nbsp;– zabíjejících všechny živé tvory rozumné velikosti a&nbsp;víceméně normální anatomie.</span></p>
          <p class="chunk" data-nb-ref-number="10" data-nb-words="93" data-nb-chars="682"><span class="idea" data-nb-ref-number="10" id="idea10" data-nb-words="93" data-nb-chars="682">Naštěstí ho&nbsp;nemusel použít. Na&nbsp;hladině se&nbsp;neukázalo nic kromě malých živočichů, podobných medúzám, ale opatřených ploutvemi, kteří se&nbsp;před přídí vznášedla zděšeně rozjížděli na&nbsp;všechny strany. Vodní příšery, ozdoba románů a&nbsp;cestopisů a&nbsp;nezbytná rekvizita vyprávění všech Vysloužilých veteránů Galaktické, měly ten den patrně volno. Málem se&nbsp;však stalo něco horšího: šumění vody, odstřikované tryskami vznášedla, zprvu přehlušilo svist raketoplánu, přestávajícího nad obzorem nedaleko naší dvojice. Mart teprve v&nbsp;posledním okamžiku vypnul motory: gejzíry by&nbsp;byly vznášedlo prozradily i&nbsp;při docela obyčejném optickém pozorování stejně bezpečně jako kdysi chudáky velryby blahé paměti.</span></p>
          <p class="chunk" data-nb-ref-number="11" data-nb-words="99" data-nb-chars="672"><span class="idea" data-nb-ref-number="11" id="idea11" data-nb-words="99" data-nb-chars="672">Mart si&nbsp;z&nbsp;duše oddychl a&nbsp;zapálil zaslouženou cigaretu. Na&nbsp;palubě raketoplánu zřejmě neměli biodetektor&nbsp;– jinak by&nbsp;je&nbsp;na&nbsp;hladině oceánu objevili bez obtíží a&nbsp;za všech podmínek, s&nbsp;výjimkou plavby v&nbsp;hloubkové ponorce. A&nbsp;na tuto možnost ani zkušená polyvizní produkce při zajišťování prachobyčejného exteriéru nepomyslela. Bylo to&nbsp;vlastně zajímavé a&nbsp;podnětné; raketoplány galaktické vesměs biodetektory vybaveny byly, aby mohly v&nbsp;případě potřeby sloužit jako záchranná letadla a&nbsp;v&nbsp;této funkci posbírat příliš horlivé expedice, které se&nbsp;dostaly do&nbsp;maléru. Opět další důkaz, že&nbsp;vřetenovitý kosmický koráb neměl s&nbsp;pozemskými konstrukcemi mnoho, nebo dokonce vůbec nic společného.</span></p>
          <p class="chunk" data-nb-ref-number="12" data-nb-words="27" data-nb-chars="172"><span class="idea" data-nb-ref-number="12" id="idea12" data-nb-words="27" data-nb-chars="172">Když zvuk raketoplánu utichl, zapnul Mart opět motor vznášedla. Čím dříve budou schováni někde na&nbsp;Druhém kontinentu, tím lépe. Pomocná expedice je&nbsp;najde bez problémů i&nbsp;tam.</span></p>
          <p class="chunk" data-nb-ref-number="13" data-nb-words="12" data-nb-chars="74"><span class="idea" data-nb-ref-number="13" id="idea13" data-nb-words="12" data-nb-chars="74">„Vidíte, pane Stame,“ dotkla se&nbsp;Kara Martova ramene, „ty mraky před námi?“</span></p>
          <p class="chunk" data-nb-ref-number="14" data-nb-words="17" data-nb-chars="125"><span class="idea" data-nb-ref-number="14" id="idea14" data-nb-words="17" data-nb-chars="125">Nad vlnami se&nbsp;v&nbsp;dálce objevila proti zelené obloze světlejší, nadýchaná silueta, objímající nepravidelnou křivkou celý obzor.</span></p>
          <p class="chunk" data-nb-ref-number="15" data-nb-words="18" data-nb-chars="100"><span class="idea" data-nb-ref-number="15" id="idea15" data-nb-words="18" data-nb-chars="100">„To nejsou mraky, slečno Karnová,“ řekl po&nbsp;chvíli Mart, když už&nbsp;si&nbsp;byl docela jistý, „to jsou hory.“</span></p>
          <p class="chunk" data-nb-ref-number="16" data-nb-words="140" data-nb-chars="878"><span class="idea" data-nb-ref-number="16" id="idea16" data-nb-words="140" data-nb-chars="878">Obrovské hory Hepteridy s&nbsp;věčně zasněženými vrcholky. Mart věděl, že&nbsp;se&nbsp;nějak jmenují&nbsp;– dočetl se&nbsp;to&nbsp;v&nbsp;navigačním schématu&nbsp;–, nevzpomínal si&nbsp;však už&nbsp;jak. Zaujímaly celý Druhý kontinent jako gotický chrám, vysílající z&nbsp;okrajů střech výběžky chrličů až&nbsp;k&nbsp;moři, a&nbsp;každý nos každého chrliče byl horou, světem sám pro sebe. Předchozí expedice možná přistály na&nbsp;některém z&nbsp;nosů některého chrliče&nbsp;– čímž byl průzkum formálně proveden a&nbsp;uznán za&nbsp;dostatečný i&nbsp;pro trochu legrační podnikání polyvize, ačkoli se&nbsp;při něm místo tvrdých chlapů z&nbsp;Předvojové sekce Galaktické motá po&nbsp;cizí planetě miláček diváků Kara Karnová ve&nbsp;výstředním skafandříku, zneuznaný intelektuál Péťa a&nbsp;mučedník Tobiáš, kéž je&nbsp;nepotkalo nic zlého! A&nbsp;pak najednou nějaký blázen zničí kosmický člun, odtáhne kdovíkam Hydrus&nbsp;17 a&nbsp;zlikviduje nebo si&nbsp;odloží do&nbsp;mimoprostoru Capax, Asper a&nbsp;Regius. A&nbsp;všechno je&nbsp;hned jinak.</span></p>
          <p class="chunk" data-nb-ref-number="17" data-nb-words="7" data-nb-chars="46"><span class="idea" data-nb-ref-number="17" id="idea17" data-nb-words="7" data-nb-chars="46">Mart odhodil cigaretu širokým obloukem do&nbsp;vln.</span></p>
          <p class="chunk" data-nb-ref-number="18" data-nb-words="54" data-nb-chars="341"><span class="idea" data-nb-ref-number="18" id="idea18" data-nb-words="54" data-nb-chars="341">„Jsou nádherné, viďte?“ žasla Kara nad vznosnou siluetou hor, které se&nbsp;už&nbsp;rychlou plavbou, vlastně letem, přiblížily tak dalece, že&nbsp;umožňovaly rozlišit i&nbsp;ostře končící pásmo bujné zelně, šedomodrých skal a&nbsp;bílých sněhových polí a&nbsp;ledovců, sestupujících tu&nbsp;a&nbsp;tam dlouhými jazyky splazů do&nbsp;údolí. „Víte, jaká by&nbsp;to&nbsp;byla senzace, mít tu&nbsp;chatu?“</span></p>
          <p class="chunk" data-nb-ref-number="19" data-nb-words="62" data-nb-chars="375"><span class="idea" data-nb-ref-number="19" id="idea19" data-nb-words="62" data-nb-chars="375">Mart věděl, nebo si&nbsp;to&nbsp;alespoň dovedl představit, a&nbsp;byl velice rád, že&nbsp;k&nbsp;tomu patrně hodně dlouho nedojde. Cítil, že&nbsp;by&nbsp;se&nbsp;do&nbsp;téhle scenérie nehodila ani božská Kara, ani její chata, která by&nbsp;určitě měla nějaký halucinatorní tvar jako z&nbsp;opojení drogami a&nbsp;nejméně osm pokojů, ani manifestačně mužný zjev Eko Darta, hopkujícího po&nbsp;skalách, aby dokázal výkonnost svého svalstva.</span></p>
          <p class="chunk" data-nb-ref-number="20" data-nb-words="38" data-nb-chars="243"><span class="idea" data-nb-ref-number="20" id="idea20" data-nb-words="38" data-nb-chars="243">„Je to&nbsp;tu&nbsp;zatím trochu osamělé,“ podotkl, „Hepterida je&nbsp;zcela ne­obydlená. Bioindikátory tu&nbsp;nezjistily na&nbsp;souši nic než tury a&nbsp;několik druhů dalších a&nbsp;menších potvor. Žádný inteligentní život, to&nbsp;se&nbsp;rozumí. Nudila byste se&nbsp;tu, slečno Karnová.“</span></p>
          <p class="chunk" data-nb-ref-number="21" data-nb-words="53" data-nb-chars="376"><span class="idea" data-nb-ref-number="21" id="idea21" data-nb-words="53" data-nb-chars="376">Nemohla odtrhnout oči od&nbsp;kaleidoskopu proměnlivých kamenných tvarů. Skály tu&nbsp;vytvářely pyramidy, hranoly a&nbsp;jehlany, tu&nbsp;a&nbsp;tam byly formovány do&nbsp;bizarních podob abstraktních plastik, zdobících náměstí a&nbsp;křižovatky tohoto mlčícího města, odvíjejícího se&nbsp;před jejich očima jako širokoúhlý film. Podobnost s&nbsp;městem zvyšovaly kamenné mosty, klenoucí se&nbsp;nad zlomy a&nbsp;puklinami terénu.</span></p>
          <p class="chunk" data-nb-ref-number="22" data-nb-words="22" data-nb-chars="145"><span class="idea" data-nb-ref-number="22" id="idea22" data-nb-words="22" data-nb-chars="145">„Město obrů,“ řekl Mart zamyšleně a&nbsp;polohlasně. „Vidíte, slečno Karnová? Náš svět byl ještě velmi mladý, když je&nbsp;tu&nbsp;hepteridské sopky vystavěly.“</span></p>
          <p class="chunk" data-nb-ref-number="23" data-nb-words="10" data-nb-chars="69"><span class="idea" data-nb-ref-number="23" id="idea23" data-nb-words="10" data-nb-chars="69">„Město?“ podivila se&nbsp;Kara. „Myslíte něco jako Babylón nebo pyramidy?“</span></p>
          <p class="chunk" data-nb-ref-number="24" data-nb-words="68" data-nb-chars="409"><span class="idea" data-nb-ref-number="24" id="idea24" data-nb-words="68" data-nb-chars="409">„Ne,“ zavrtěl hlavou Mart. „To všechno takřka září novotou. Myslím na&nbsp;Atlantidu a&nbsp;Lemurii, Commorion a&nbsp;Uzuldaroom. Myslím na&nbsp;hříšné město Olathoë v&nbsp;zemi Lomar. Myslím na&nbsp;města, jejichž jména se&nbsp;vyslovují jenom šeptem, na&nbsp;Valusii, R’lyeh a&nbsp;Ib v&nbsp;zemi Mner. Nebo o&nbsp;nichž se&nbsp;jenom mlčí jako o&nbsp;bezejmenném městě ve&nbsp;Velké arabské poušti…“ Trhl sebou a&nbsp;přejel si&nbsp;dlaní čelo. „Promiňte. Mluvím jako obvykle nesmysly.“</span></p>
          <p class="chunk" data-nb-ref-number="25" data-nb-words="10" data-nb-chars="56"><span class="idea" data-nb-ref-number="25" id="idea25" data-nb-words="10" data-nb-chars="56">Kara se&nbsp;na&nbsp;něho na&nbsp;okamžik pozorně zadívala, ale mlčela.</span></p>
          <p class="chunk" data-nb-ref-number="26" data-nb-words="39" data-nb-chars="216"><span class="idea" data-nb-ref-number="26" id="idea26" data-nb-words="39" data-nb-chars="216">Vznášedlo se&nbsp;blížilo ke&nbsp;břehu a&nbsp;Mart je&nbsp;řídil pomalu podél skal, aby nalezl nějakou zátoku nebo kousek písčité pláže pro přistání&nbsp;– zatím marně. Ostré útesy se&nbsp;táhly dál a&nbsp;dál souvislým pásem a&nbsp;pod nimi syčel příboj.</span></p>
          <p class="chunk" data-nb-ref-number="27" data-nb-words="75" data-nb-chars="466"><span class="idea" data-nb-ref-number="27" id="idea27" data-nb-words="75" data-nb-chars="466">A&nbsp;pak jej uviděl. Na&nbsp;jednom z&nbsp;balvanů stál nehnutě muž v&nbsp;jakémsi výstředním, zřaseném, bílém rouchu. Marta napadlo, že&nbsp;je&nbsp;to&nbsp;snad Péťa nebo Tobiáš, kteří si&nbsp;z&nbsp;nedostatku vhodnějšího šatstva, jež vzalo při výbuchu zasvé, posloužili osuškou, ale sotva se&nbsp;vznášedlo dostalo blíže k&nbsp;nehnuté postavě, zjistil, že&nbsp;se&nbsp;mýlil. Muž byl daleko starší, s&nbsp;tváří snědou, osmahlou a&nbsp;vrásčitou jako pergamen. Božská Kara si&nbsp;přesto pro jistotu upravila navyklým ladným pohybem vlasy.</span></p>
          <p class="chunk" data-nb-ref-number="28" data-nb-words="17" data-nb-chars="111"><span class="idea" data-nb-ref-number="28" id="idea28" data-nb-words="17" data-nb-chars="111">„Možná že&nbsp;to&nbsp;tu&nbsp;tak <em>docela</em> opuštěné není, pane Stame!“ zavrkala sladkým hlasem, uvádějícím Galaxii do&nbsp;vytržení.</span></p>
          <p class="chunk" data-nb-ref-number="29" data-nb-words="3" data-nb-chars="17"><span class="idea" data-nb-ref-number="29" id="idea29" data-nb-words="3" data-nb-chars="17">Mart jenom zíral.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>