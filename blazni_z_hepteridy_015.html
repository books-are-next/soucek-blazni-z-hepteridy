<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="11\.&nbsp;kapitola">
    <meta name="apple-mobile-web-app-capable" content="yes">
    <title>11.&nbsp;kapitola</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Blázni z Hepteridy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Blázni z Hepteridy">
    <meta property="og:title" content="Blázni z Hepteridy">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Blázni z Hepteridy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./blazni_z_hepteridy_014.html">
    <link rel="next" href="./blazni_z_hepteridy_016.html">
    <meta name="nb-order" content="11">
    <link rel="self" href="blazni_z_hepteridy_015.html">
    <meta name="nb-identifier" content="soucek-blazni-z-hepteridy-8782c33">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2354" data-nb-chars="15597">
    <nav role="doc-toc">
      <ul class="plain section">
        <li><a href="blazni_z_hepteridy_005.html">1.&nbsp;kapitola</a></li>
        <li><a href="blazni_z_hepteridy_006.html">2.&nbsp;kapitola</a></li>
        <li><a href="blazni_z_hepteridy_007.html">3.&nbsp;kapitola</a></li>
        <li><a href="blazni_z_hepteridy_008.html">4.&nbsp;kapitola</a></li>
        <li><a href="blazni_z_hepteridy_009.html">5.&nbsp;kapitola</a></li>
        <li><a href="blazni_z_hepteridy_010.html">6.&nbsp;kapitola</a></li>
        <li><a href="blazni_z_hepteridy_011.html">7.&nbsp;kapitola</a></li>
        <li><a href="blazni_z_hepteridy_012.html">8.&nbsp;kapitola</a></li>
        <li><a href="blazni_z_hepteridy_013.html">9.&nbsp;kapitola</a></li>
        <li><a href="blazni_z_hepteridy_014.html">10.&nbsp;kapitola</a></li>
        <li><a href="blazni_z_hepteridy_015.html">11.&nbsp;kapitola</a></li>
        <li><a href="blazni_z_hepteridy_016.html">12.&nbsp;kapitola</a></li>
        <li><a href="blazni_z_hepteridy_017.html">13.&nbsp;kapitola</a></li>
        <li><a href="blazni_z_hepteridy_018.html">14.&nbsp;kapitola</a></li>
        <li><a href="blazni_z_hepteridy_019.html">15.&nbsp;kapitola</a></li>
        <li><a href="blazni_z_hepteridy_020.html">16.&nbsp;kapitola</a></li>
        <li><a href="blazni_z_hepteridy_021.html">17.&nbsp;kapitola</a></li>
        <li><a href="blazni_z_hepteridy_022.html">18.&nbsp;kapitola</a></li>
        <li><a href="blazni_z_hepteridy_023.html">19.&nbsp;kapitola</a></li>
        <li><a href="blazni_z_hepteridy_024.html">20.&nbsp;kapitola</a></li>
        <li><a href="blazni_z_hepteridy_025.html">21.&nbsp;kapitola</a></li>
        <li><a href="blazni_z_hepteridy_026.html">22.&nbsp;kapitola</a></li>
        <li><a href="blazni_z_hepteridy_027.html">23.&nbsp;kapitola</a></li>
        <li><a href="blazni_z_hepteridy_028.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="12"><span class="idea" data-nb-ref-number="1" id="idea1" data-nb-words="2" data-nb-chars="12">11.&nbsp;kapitola</span></h1>
        <section>
          <blockquote class="chunk" data-nb-ref-number="2" data-nb-words="41" data-nb-chars="254"><span class="idea" data-nb-ref-number="2" id="idea2" data-nb-words="41" data-nb-chars="254"><p><em>Nemohl jsem se&nbsp;ubránit smíchu, když jsem slyšel, jak se&nbsp;tu&nbsp;svádějí bitvy podle přísných pravidel; a&nbsp;za příklad věru o&nbsp;mnoho důmyslnější politiky jsem uváděl zvyky naší Evropy, kde vladař neopomine využít jediné výhody; která mu&nbsp;může dopomoci k&nbsp;vítězství.</em></p></span></blockquote>
          <blockquote class="chunk" data-nb-ref-number="3" data-nb-words="7" data-nb-chars="36"><span class="idea" data-nb-ref-number="3" id="idea3" data-nb-words="7" data-nb-chars="36"><p>— Cyrano z&nbsp;Bergeraku, Cesta na&nbsp;Měsíc</p></span></blockquote>
          <p class="chunk" data-nb-ref-number="4" data-nb-words="167" data-nb-chars="1086"><span class="idea" data-nb-ref-number="4" id="idea4" data-nb-words="167" data-nb-chars="1086">Šéf mohl, samozřejmě, použít radiovideofonie, ale představa, že&nbsp;by&nbsp;mezi každou otázkou a&nbsp;odpovědí uplynulo nevyhnutelných osmdesát minut (což byla doba, potřebná právě v&nbsp;té době k&nbsp;překlenutí vzdálenosti Země&nbsp;– Saturnův měsíc Titan rychlostí elektromagnetických vln 300&nbsp;000&nbsp;km/s) a&nbsp;že by&nbsp;tedy rozhovor docela určitě ztratil bezprostřednost a&nbsp;švih, jej děsila. Několik sekund si&nbsp;vyčítal, že&nbsp;už&nbsp;dávno Aslana nevybavil gravifonií, a&nbsp;pak výčitku rázně zavrhl, protože tihle pánové tak jako tak chtějí mít pokud možno všechno jako dětičky před Vánoci, a&nbsp;požádal příslušnou sekci, aby mu&nbsp;s&nbsp;Aslanem zprostředkovala schůzku na&nbsp;pozemské standardní orbitě. Koneckonců je&nbsp;Aslan o&nbsp;dobrých osmdesát let mladší, ať&nbsp;se&nbsp;tedy trochu namáhá, když už&nbsp;se&nbsp;musí namáhat i&nbsp;sám Šéf. Velkoryse si&nbsp;nepřipustil myšlenku, že&nbsp;to&nbsp;pro něho znamená pár minut v&nbsp;kyvadlovce z&nbsp;letiště docela nedaleko domu a&nbsp;pro Aslana skok mimoprostorem se&nbsp;všemi nepříjemnými fyziologickými následky. A&nbsp;pomyslel-li přece, pak s&nbsp;mírnou škodolibostí, kterou cítil vždycky, když Aslana a&nbsp;jeho mládence něco postihlo. Což nebývalo tak zřídka.</span></p>
          <p class="chunk" data-nb-ref-number="5" data-nb-words="100" data-nb-chars="638"><span class="idea" data-nb-ref-number="5" id="idea5" data-nb-words="100" data-nb-chars="638">Za&nbsp;necelé tři hodiny vyplivl duplikátor na&nbsp;Šéfův psací stůl plastikovou kartu potvrzující konferenci v&nbsp;zadaném salónku standardní orbitální stanice Terra&nbsp;III. Odlet kyvadlovky ze&nbsp;Země byl&nbsp;– jak se&nbsp;Šéf přesvědčil pohledem na&nbsp;hodinky&nbsp;– naplánován za&nbsp;tři čtvrtě hodiny. Času je&nbsp;tedy dost. Kdosi kdesi v&nbsp;záhadné spleti Centrály, kdo vyřizoval Šéfův pokyn, byl tak rozumný nebo znal Šéfovy zvyky do&nbsp;té&nbsp;míry, že&nbsp;se&nbsp;ani nepokoušel nabízet mu&nbsp;jedno z&nbsp;početných raketových taxi, létajících pro Centrálu a&nbsp;obvykle daleko předem zadaných důležitými mládenci, jejichž význam a&nbsp;starosti se&nbsp;v&nbsp;žádném případě nedaly srovnávat s&nbsp;odpovídající zátěží Šéfa.</span></p>
          <p class="chunk" data-nb-ref-number="6" data-nb-words="198" data-nb-chars="1338"><span class="idea" data-nb-ref-number="6" id="idea6" data-nb-words="198" data-nb-chars="1338">Terra&nbsp;III byla mnohoúčelovou kosmickou stanicí, kroužící kolem Země na&nbsp;polární dráze, takže při každém odletu míjela obě točny&nbsp;– vzhledem k&nbsp;pootočení Země, po&nbsp;každé obrátce by&nbsp;tedy tvořil záznam její dráhy na&nbsp;glóbu cosi podobného síti poledníků. Každodenně se&nbsp;ocitala alespoň dvakrát poměrně blízko kteréhokoli místa na&nbsp;Zemi. Kyvadlovky, zřízené v&nbsp;25.&nbsp;století takřka ve&nbsp;všech větších střediscích, vynášely k&nbsp;ní do&nbsp;výšky 300 kilometrů cestující i&nbsp;náklad v&nbsp;několika málo minutách a&nbsp;byly pak vtahovány do&nbsp;některého z&nbsp;mnoha magnetických průvlaků. Zde odpočívaly až&nbsp;do&nbsp;okamžiku, než se&nbsp;znovu ocitly v&nbsp;dostatečně výhodném postavení pro návrat klouzavým letem na&nbsp;domovské letiště. Bylo to&nbsp;rychlé, levné a&nbsp;elegantní řešení mnoha svízelných problémů, počínaje dopravou na&nbsp;odlehlá místa Země a&nbsp;konče odpadnutím poněkud riskantních přistávacích manévrů křehkých a&nbsp;bizarně tvarovaných korábů, schopných vstupovat do&nbsp;mimoprostoru. Zde, na&nbsp;orbitě, bylo všechno snazší než na&nbsp;pevné zemi. Zde bylo vlastně ledacos jedině možné. A&nbsp;nelze ovšem zapomenout ani na&nbsp;milence, básníky a&nbsp;jiné podobně postižené, kteří vyhledávali podle meteorologických zpráv v&nbsp;jasných dnech Terru III a&nbsp;zatěžovali provoz početných vyhlídkových restaurací, kochajíce se&nbsp;od&nbsp;počátku kosmověku sice naprosto všedním, ale nikdy úplně nezevšednělým pohledem na&nbsp;modrou kuličku tam dole.</span></p>
          <p class="chunk" data-nb-ref-number="7" data-nb-words="196" data-nb-chars="1259"><span class="idea" data-nb-ref-number="7" id="idea7" data-nb-words="196" data-nb-chars="1259">Šéf byl po&nbsp;celou cestu k&nbsp;letišťátku kyvadlovky mučen velikášskou představou, že&nbsp;se&nbsp;personál kolem něho shlukne v&nbsp;uctivém obdivu a&nbsp;že se&nbsp;stane středem nevítané pozornosti ostatních cestujících, takže byl krutě zklamán, když si&nbsp;ho&nbsp;nikdo nevšiml, když jeho blankytná úvěrová karta pro všechny galaktické linky (a&nbsp;takových síťovek nevydávala Centrála právě moc) nevzbudila zájem ani registračního robota, který cosi nesrozumitelného a&nbsp;patrně zdvořilého zachrchlal z&nbsp;odřeného magnetofonového pásku, ani letušky, jež jej odborným hmatem připoutala ke&nbsp;křeslu asi se&nbsp;stejným zájmem, jako by&nbsp;proti lehkému přetížení zajišťovala pouzdro na&nbsp;basu. Kyvadlovka měla tentokrát jen málo cestujících&nbsp;– ze&nbsp;stovky míst natěsnaných v&nbsp;dlouhé úzké kabině byla sotva čtvrtina obsazena. Šéf spolkl (pro jistotu) pilulku, doporučenou pánům starším sto let při jakémkoli přetížení (ačkoli těch půl g&nbsp;navíc sotva stálo za&nbsp;řeč a&nbsp;Šéf si&nbsp;byl jist, že&nbsp;by&nbsp;se&nbsp;bez pilulky nějak vyrovnal se&nbsp;třemi, možná i&nbsp;čtyřmi g) a&nbsp;zavřel oči. Aslan byl už&nbsp;také na&nbsp;cestě, podstatně delší, i&nbsp;když ovšem z&nbsp;mimoprostoru vypadne dříve, než se&nbsp;tahle kyvadlovka (už by, jak si&nbsp;Šéf při zvuku nízkotlakových plazmových motorů uvědomil, dávno potřebovala do&nbsp;šrotu) dohrabe těch pár set kilometrů k&nbsp;orbitální stanici.</span></p>
          <p class="chunk" data-nb-ref-number="8" data-nb-words="74" data-nb-chars="535"><span class="idea" data-nb-ref-number="8" id="idea8" data-nb-words="74" data-nb-chars="535">Do&nbsp;rezervovaného salónku jedné z&nbsp;lepších vyhlídkových restaurací vešli téměř současně. Aslan, štíhlý a&nbsp;snědý (slunce planety, kde se&nbsp;narodil, nešetřilo ultrafialovými paprsky), se&nbsp;nápadně přidržoval stěny, což Šéf pochopitelně připisoval dávno známému a&nbsp;takřka nevyhnutelnému vlivu mimoprostoru na&nbsp;velejemné zařízení labyrintu vnitřního ucha, zajišťujícího rovnováhu, takže byl málem v&nbsp;pokušení projevit přiměřenou dávku soucitu. Pak ale zcela neklamně ucítil i&nbsp;přes bariéru vůně ústní vody koňak. Aslan si&nbsp;toho povšiml a&nbsp;zašklebil se.</span></p>
          <p class="chunk" data-nb-ref-number="9" data-nb-words="26" data-nb-chars="159"><span class="idea" data-nb-ref-number="9" id="idea9" data-nb-words="26" data-nb-chars="159">„Slavíme ruku, Šéfe. To&nbsp;se&nbsp;jednou za&nbsp;rok musí, marná sláva. Budete mne potřebovat dlouho? Mládenci mě&nbsp;ani nechtěli pustit. Chápete, že?“ Mírně a&nbsp;decentně říhl.</span></p>
          <p class="chunk" data-nb-ref-number="10" data-nb-words="203" data-nb-chars="1421"><span class="idea" data-nb-ref-number="10" id="idea10" data-nb-words="203" data-nb-chars="1421">Šéf si&nbsp;vyčítal, že&nbsp;jej vytrhl od&nbsp;slavení ruky právě jen tak dlouho, než sám sebe přesvědčil, že&nbsp;by&nbsp;musel mít elektronickou paměť, aby si&nbsp;zapamatoval kdejaký nesmysl, například datum 30.&nbsp;dubna 1983, kdy se&nbsp;rota kapitána Danjoua (toho s&nbsp;dřevěnou rukou) na&nbsp;mexické farmě Cameronu bránila padesátinásobné přesile jedenáct hodin a&nbsp;takřka do&nbsp;posledního muže. Mládenci na&nbsp;Titanu, označováni i&nbsp;ve vnitřním, a&nbsp;tedy důvěrném styku Galaktické kódovým názvem Výzkumná skupina TAS, to&nbsp;neměli lehké. Právě naopak. Téměř neustálý pobyt pod plastikovou kopulí vyžadoval již předem dlouhé a&nbsp;pečlivé zkoumání psychiky každého jednotlivce, aby nedošlo k&nbsp;nepříjemnostem, jejichž náprava by&nbsp;byla těžká, nebo vůbec nemožná. Aslan totiž ve&nbsp;skutečnosti velel vojenské jednotce, jediné pravidelné vojenské jednotce v&nbsp;celé lidmi obydlené části Galaxie, přísně tajné a&nbsp;izolovanější než koptický klášter v&nbsp;egyptské poušti, jejíž písek je&nbsp;ostatně zemským rájem na&nbsp;pohled i&nbsp;jinak oproti střídavě vroucímu a&nbsp;opět tuhnoucímu moři zmrzlého metanu, pokrývajícímu největší Saturnův měsíc. Obydlené planety měly pochopitelně svou vlastní pořádkovou policii, zasahující v&nbsp;nepředvídaných případech porušení několik set let osvědčené společenské struktury několik miliónů let starou nevyzpytatelností lidského mozku. Tyto policejní jednotky byly obvykle vyzbrojeny pramálo děsivým prostředky, ale až&nbsp;dosud splnily svou funkci. Postačí však zcela určitě a&nbsp;vždy?</span></p>
          <p class="chunk" data-nb-ref-number="11" data-nb-words="52" data-nb-chars="346"><span class="idea" data-nb-ref-number="11" id="idea11" data-nb-words="52" data-nb-chars="346">Tato otázka trápila vedení Galaktické centrály tak dlouho, až&nbsp;byla konečně po&nbsp;nekonečných poradách zřízena Výzkumná skupina a&nbsp;zároveň jmenován její velitel. Došlo k&nbsp;tomu po&nbsp;neméně nekonečných psychotestech a&nbsp;zkoumání, zda zbraně&nbsp;– <em>jediné</em> opravdu účinné zbraně celé Galaxie&nbsp;– nejsou svěřovány muži se&nbsp;skrytou ctižádostí zahrát si&nbsp;na&nbsp;mocnou bytost.</span></p>
          <p class="chunk" data-nb-ref-number="12" data-nb-words="53" data-nb-chars="362"><span class="idea" data-nb-ref-number="12" id="idea12" data-nb-words="53" data-nb-chars="362">Aslan obstál. Již déle než patnáct let byl v&nbsp;čele jednotky, jejíž počet představoval přibližně prapor armády z&nbsp;počátku kosmověku, palebná síla však byla schopná zanechat jakési&nbsp;– byť nepříliš zřetelné&nbsp;– stopy v&nbsp;nebeské mechanice kteréhokoli hvězdného systému. Jinými slovy vymazat průměrnou planetu z&nbsp;vesmírných katalogů, aniž by&nbsp;bylo vyčerpáno všechno střelivo.</span></p>
          <p class="chunk" data-nb-ref-number="13" data-nb-words="47" data-nb-chars="337"><span class="idea" data-nb-ref-number="13" id="idea13" data-nb-words="47" data-nb-chars="337">Aslan, podobný spíše pečlivému úředníkovi než reprezentantu galaktické soldatesky (jak by&nbsp;žurnalisté zcela určitě Výzkumnou skupinu nazvali, kdyby o&nbsp;ní ovšem měli tušení), neměl vojenskou hodnost, obvyklou v&nbsp;daných dobách. Kromě toho byl jakýkoli další postup ve&nbsp;službě vyloučen, takže nebylo třeba označovat jeho pracně zlezené schůdky.</span></p>
          <p class="chunk" data-nb-ref-number="14" data-nb-words="29" data-nb-chars="208"><span class="idea" data-nb-ref-number="14" id="idea14" data-nb-words="29" data-nb-chars="208">„Kterého vašeho člověka to&nbsp;vlastně tenkrát napadlo s&nbsp;tou cizineckou legií,“ zavrtěl Šéf jako přátelské zahájení hovoru. „Oslava ruky! Dřevěná ruka kapitána Danjoua! Nemohli jste si&nbsp;vybrat něco důstojnějšího?“</span></p>
          <p class="chunk" data-nb-ref-number="15" data-nb-words="64" data-nb-chars="458"><span class="idea" data-nb-ref-number="15" id="idea15" data-nb-words="64" data-nb-chars="458">Aslanovi se&nbsp;už&nbsp;zřejmě podařilo přemoci jak říhání, tak lehké kolísání. Farmakologie 25.&nbsp;století měla k&nbsp;dispozici prostředky, které občas dokázaly i&nbsp;ze zcela společensky unaveného akademického malíře takřka okamžitě restaurovat osobu schopnou komunikace, krátce zázračné. Aslan měl asi něco podobného pro všechny případy ve&nbsp;svém služebním kosmoletu, se&nbsp;kterým se&nbsp;před několika minutami vykutálel z&nbsp;mimoprostoru v&nbsp;bezpečné vzdálenosti opodál stanice Terra&nbsp;III.</span></p>
          <p class="chunk" data-nb-ref-number="16" data-nb-words="55" data-nb-chars="359"><span class="idea" data-nb-ref-number="16" id="idea16" data-nb-words="55" data-nb-chars="359">„Mohli,“ připustil. „Mohli bychom oslavovat třeba Dropův skafandr. Víte, šéfe, to&nbsp;byl ten chlapec, který <em>opravdu</em> jako jediný dostal na&nbsp;Fredegaře supersépii a&nbsp;ovšem supersépie dostala vzápětí jeho. Nicméně třeba to, co&nbsp;zbylo z&nbsp;raketometu Kolie Diva na&nbsp;Masteru. Jenomže moji mládenci jsou hrozně romantičtí, Šéfe – jinak bychom je&nbsp;na&nbsp;Titan asi vůbec nedostali.“</span></p>
          <p class="chunk" data-nb-ref-number="17" data-nb-words="262" data-nb-chars="1803"><span class="idea" data-nb-ref-number="17" id="idea17" data-nb-words="262" data-nb-chars="1803">Šéf neshledával nic zvlášť romantického ve&nbsp;střídavě vroucím a&nbsp;mrznoucím moři metanu, ale vkus může být rozličný. A&nbsp;Aslan měl spíš na&nbsp;mysli občasné nasazení Výzkumné skupiny. Ta&nbsp;byla ovšem vždycky vzrušující jak pro přímé účastníky, tak pro Radu, upadající do&nbsp;hluboké a&nbsp;vydatné deprese z&nbsp;ustavičných úvah, jestli se&nbsp;to&nbsp;přece jen nedalo zřídit jinak a&nbsp;lépe, a&nbsp;především delikátněji. Aslanovi mládenci rozhodně delikátní nebyli a&nbsp;jen blázen by&nbsp;to&nbsp;očekával při životě, který mezi naprostou nudou a&nbsp;stejně naprostým riskováním života vedli. Nasazovat život bylo něco neobvyklého a&nbsp;vlastně absurdního v&nbsp;této době. Kapitáni kosmických tras občas utrpěli infarkt nad tím, co&nbsp;jim usoužený kuchař s&nbsp;laskavou pomocí řas a&nbsp;konzerv soustavně předkládal a&nbsp;vydával za&nbsp;jídlo. Nebyl však dosud zaznamenán případ infarktu při setkání se&nbsp;zákeřným rojem meteorů, nebo dokonce se&nbsp;zelenými pumprlíky, ozbrojenými laserovými paprskomety tvaru hákovnic, vyskytujícími se&nbsp;houfně v&nbsp;obrazových seriálech. Výzkumná skupina měla za&nbsp;sebou několik zdařilých akcí na&nbsp;planetách určených ke&nbsp;kolonizaci, jejichž fauna byla poněkud příliš agresivní vůči naprosto bezbranným, holým dvounožcům, vlastnícím pouhé rudimentární zbytečky smyslů, samozřejmých každému slušnému šavlozubému tygru. A&nbsp;jednou nezdařenou akci na&nbsp;Fredegaře, kde se&nbsp;supersépie ukázaly takřka nezranitelné atomovými bombami, ba&nbsp;dokonce díky výsledné radiaci zřejmě značně zvýšily svou i&nbsp;tak dost blahobytnou životní úroveň. Fredegara byla pak ze&nbsp;seznamu plánovaných kolonizací vyškrtnuta a&nbsp;o&nbsp;celé věci se&nbsp;v&nbsp;Galaktické zachovávalo povznesené mlčení jako o&nbsp;provaze v&nbsp;domě oběšence. Připustit, že&nbsp;je&nbsp;v&nbsp;Galaxii cosi zjevně pitomého&nbsp;– a&nbsp;supersépie zcela jistě inteligencí nevynikaly&nbsp;– co&nbsp;vzdoruje i&nbsp;nadmíru pyšnému člověku kosmického věku, bylo zahanbující, ačkoli nezaviněné.</span></p>
          <p class="chunk" data-nb-ref-number="18" data-nb-words="184" data-nb-chars="1276"><span class="idea" data-nb-ref-number="18" id="idea18" data-nb-words="184" data-nb-chars="1276">Hlavní smysl Výzkumné skupiny byl však v&nbsp;její prosté existenci. Země byla stále kulturním a&nbsp;správním Centrálem obydlené Galaxie, i&nbsp;když všechny kolonizované planety měly, přály-li si&nbsp;to, nejen naprostou hospodářskou i&nbsp;politickou samostatnost, ale i&nbsp;úplnou izolaci, z&nbsp;níž obvykle po&nbsp;čase vycházely poněkud pošramoceny a&nbsp;značně zkroušeny. V&nbsp;určité fázi vývoje (Šéf se&nbsp;domníval, že&nbsp;ve&nbsp;fázi takřka zákonité) se&nbsp;na&nbsp;kolonizovaných planetách objevovaly ostré tendence proti vůdčí a&nbsp;koordinační úloze Země, snahy o&nbsp;vytvoření dalších center, jež by&nbsp;ovšem vnesly nepředstavitelný zmatek do&nbsp;i&nbsp;tak složité administrativy galaktické kooperace, někde dokonce doprovázené náběhem k&nbsp;vytvoření vlastního jaderného průmyslu, interstelárních bojových nosičů a&nbsp;dalších bubáků, které chtěla ta&nbsp;či&nbsp;ona čerstvě osídlená planeta postavit za&nbsp;svá kosmická humna jako milníky a&nbsp;podle možností je&nbsp;nenápadně posunovat tak daleko, kam až&nbsp;to&nbsp;půjde. V&nbsp;těchto případech postačila obvykle co&nbsp;nejdůvěrnější a&nbsp;přátelská zmínka, samozřejmě pod slavným slibem naprosté diskrétnosti, o&nbsp;existenci Výzkumné skupiny kdesi v&nbsp;Galaxii, aby byly problémy řešeny na&nbsp;rozumné základně bez nervozity, nutně vyvolávané hrotem oštěpu, významně zabořeným do&nbsp;zad, nebo nějakou jeho modernější variantou. Ale to&nbsp;jen tak mimochodem.</span></p>
          <p class="chunk" data-nb-ref-number="19" data-nb-words="67" data-nb-chars="420"><span class="idea" data-nb-ref-number="19" id="idea19" data-nb-words="67" data-nb-chars="420">Aslan objednal pro oba po&nbsp;sklence koňaku, což Šéf ocenil jednak proto, že&nbsp;měl koňak docela rád, jednak že&nbsp;se&nbsp;jeho společník a&nbsp;podřízený nesnaží hrát si&nbsp;na&nbsp;pokryteckého svatouška a&nbsp;že se&nbsp;nijak netají přívětivým projektem rychle dohnat handicap, jenž si&nbsp;ze&nbsp;společenských důvodů farmakologicky způsobil v&nbsp;kosmoplánu, co&nbsp;nejrychleji se&nbsp;vrátit na&nbsp;Titan a&nbsp;s&nbsp;mládenci se&nbsp;zkárovat. Na&nbsp;věčnou paměť dřevěné ruky kapitána Danjoua.</span></p>
          <p class="chunk" data-nb-ref-number="20" data-nb-words="49" data-nb-chars="303"><span class="idea" data-nb-ref-number="20" id="idea20" data-nb-words="49" data-nb-chars="303">„Aha, vy&nbsp;jste se&nbsp;ptal, koho napadla ta&nbsp;cizinecká legie,“ vztyčil Aslan prst. „Tak to&nbsp;tedy opravdu nevím, ale rozčilovat vás to&nbsp;nemusí, Šéfe. Nemají tušení, jaké svinstvo to&nbsp;tenkrát <em>skutečně</em> bylo. Dneska po&nbsp;všech těch stoletích už&nbsp;zbyla jenom romantika mechanických palných zbraní a&nbsp;šavlí a&nbsp;bílých <em>képi</em>…“</span></p>
          <p class="chunk" data-nb-ref-number="21" data-nb-words="23" data-nb-chars="155"><span class="idea" data-nb-ref-number="21" id="idea21" data-nb-words="23" data-nb-chars="155">„Snad dokonce nenosíte ty&nbsp;směšné čepice, člověče nešťastná!“ vzrušil se&nbsp;Šéf. Aslan odmítavě zavrtěl hlavou a&nbsp;obrátil do&nbsp;sebe sklenku s&nbsp;nezvyklou křepkostí.</span></p>
          <p class="chunk" data-nb-ref-number="22" data-nb-words="32" data-nb-chars="208"><span class="idea" data-nb-ref-number="22" id="idea22" data-nb-words="32" data-nb-chars="208">„Nic takového. Dokonce civizi… civilizovaný skafandr pro výzkumníky, to&nbsp;se&nbsp;ví, že&nbsp;vespod trochu vylepšený. No&nbsp;a&nbsp;cizinecká legie přece jsme, nebo ne? Zatím jsem žádný přírůstek ze&nbsp;Země nezapisoval. Pokud vím.“</span></p>
          <p class="chunk" data-nb-ref-number="23" data-nb-words="89" data-nb-chars="588"><span class="idea" data-nb-ref-number="23" id="idea23" data-nb-words="89" data-nb-chars="588">Věděl dobře. Jedním z&nbsp;taktických manévrů Centrály byl výběr předem vytipovaných adeptů pro Výzkumnou skupinu výhradně z&nbsp;obyvatelstva mimozemských planet (fyzická zdatnost, věk ne&nbsp;starší sedmdesáti let, IQ&nbsp;130 a&nbsp;více, rozumná pravděpodobnost mlčenlivosti po&nbsp;propuštění ze&nbsp;služby, inženýrský nebo doktorský diplom v&nbsp;některém z&nbsp;vhodných obzorů a&nbsp;ovšem žádné závazky). Země nechtěla, a&nbsp;ani si&nbsp;nemohla dovolit vystupovat v&nbsp;roli mentora. Někteří členové Rady byli na&nbsp;toto důmyslné řešení nezřízeně pyšní. Šéf byl v&nbsp;hloubi duše přesvědčen, že&nbsp;to&nbsp;je&nbsp;pitomost, ale nechával si&nbsp;svůj názor pro sebe.</span></p>
          <p class="chunk" data-nb-ref-number="24" data-nb-words="88" data-nb-chars="534"><span class="idea" data-nb-ref-number="24" id="idea24" data-nb-words="88" data-nb-chars="534">Vysvětlil Aslanovi v&nbsp;hrubých rysech a&nbsp;v&nbsp;potřebném rozsahu situa­ci. „Nemyslím, že&nbsp;by&nbsp;tentokrát šlo o&nbsp;agresi, Aslane,“ řekl nakonec. „Dokonce ani o&nbsp;přípravu k&nbsp;ní. Ti&nbsp;blázni z&nbsp;Hepteridy, pokud to&nbsp;ovšem mají na&nbsp;svědomí oni, nevypadali před devadesáti lety, když nám zmizela Phoebe&nbsp;06, ani o&nbsp;chlup agresivněji než čerstvě vylíhnuté kuře. Člověk se&nbsp;ovšem může mýlit, a&nbsp;ještě spíše se&nbsp;může změnit. Vůbec by&nbsp;mne nenapadlo posílat vás tam, nebýt Capaxu&nbsp;37 s&nbsp;nákladem jaderných výbušnin. Může se&nbsp;něco takového použít… použít… myslím ve&nbsp;válce?“</span></p>
          <p class="chunk" data-nb-ref-number="25" data-nb-words="16" data-nb-chars="123"><span class="idea" data-nb-ref-number="25" id="idea25" data-nb-words="16" data-nb-chars="123">Aslan se&nbsp;zatvářil jako před ním všichni vojáci bohatých válečných dějin, slyší-li nesmyslnou otázku pouhopouhého civilisty.</span></p>
          <p class="chunk" data-nb-ref-number="26" data-nb-words="18" data-nb-chars="108"><span class="idea" data-nb-ref-number="26" id="idea26" data-nb-words="18" data-nb-chars="108">„A&nbsp;co si&nbsp;myslíte, že&nbsp;asi máme v&nbsp;hlavicích bojových raket? Zatím jste nám žádnou speciální výrobu nezřídili.“</span></p>
          <p class="chunk" data-nb-ref-number="27" data-nb-words="27" data-nb-chars="158"><span class="idea" data-nb-ref-number="27" id="idea27" data-nb-words="27" data-nb-chars="158">„A&nbsp;taky nezřídíme,“ prohlásil s&nbsp;určitostí Šéf a&nbsp;pomyslel si, že&nbsp;by&nbsp;mu&nbsp;další koňak vůbec neuškodil. Jestli nějaký rošťák unesl Capax pro ty&nbsp;nálože, znamená to…</span></p>
          <p class="chunk" data-nb-ref-number="28" data-nb-words="68" data-nb-chars="421"><span class="idea" data-nb-ref-number="28" id="idea28" data-nb-words="68" data-nb-chars="421">„Na Hepteridě je&nbsp;právě polyvizní tento, štáb se&nbsp;tomu snad říká, s&nbsp;tou holkou, Karnovou,“ poučil Aslana, jenž rázem rozkvetl. Jeho služební cesty ho&nbsp;obvykle přiváděly ve&nbsp;styk jednak s&nbsp;vesmírnými příšerami, jednak, a&nbsp;to bylo ještě horší, s&nbsp;vedoucími osobnostmi Centrály, domnívajícími se, že&nbsp;s&nbsp;odborností vojáka se&nbsp;člověk na&nbsp;rozdíl od&nbsp;všech ostatních odborností rodí a&nbsp;že jsou nejen oprávněni, ale i&nbsp;zcela schopni mu&nbsp;radit.</span></p>
          <p class="chunk" data-nb-ref-number="29" data-nb-words="44" data-nb-chars="237"><span class="idea" data-nb-ref-number="29" id="idea29" data-nb-words="44" data-nb-chars="237">„Dejte na&nbsp;ně&nbsp;pozor, nebo tu&nbsp;budete mít malér jako hrom, Aslane! A&nbsp;jestli vám mohu poradit, spojte se&nbsp;s&nbsp;Martem Stamem. Je&nbsp;tam také, je&nbsp;to&nbsp;zplnomocněný a&nbsp;zvláštní agent Centrály, což není tak důležité jako fakt, že&nbsp;mu&nbsp;to&nbsp;dost často myslí.“</span></p>
          <p class="chunk" data-nb-ref-number="30" data-nb-words="16" data-nb-chars="94"><span class="idea" data-nb-ref-number="30" id="idea30" data-nb-words="16" data-nb-chars="94">Aslanovi to&nbsp;také myslelo, ačkoli měl oči trochu zamžené. Kýžená hladina byla už&nbsp;na&nbsp;dosah ruky.</span></p>
          <p class="chunk" data-nb-ref-number="31" data-nb-words="25" data-nb-chars="151"><span class="idea" data-nb-ref-number="31" id="idea31" data-nb-words="25" data-nb-chars="151">„Aha. Když tam shoří on, tak to&nbsp;mají vytrhnout moji kluci, že? Dobře, Šéfe. Poradím se. Jestli se&nbsp;tam něco děje, proletíme Hepteridou jako projímadlo.“</span></p>
          <p class="chunk" data-nb-ref-number="32" data-nb-words="32" data-nb-chars="210"><span class="idea" data-nb-ref-number="32" id="idea32" data-nb-words="32" data-nb-chars="210">Šéf si&nbsp;pomyslel, že&nbsp;na&nbsp;tak mladého člověka v&nbsp;přítomnosti člověka tak starého mluví Aslan nepříliš vhodně, ale ani ve&nbsp;snu ho&nbsp;nenapadlo, jak podivuhodně správně odhadl velitel Výzkumné skupiny blízkou budoucnost.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>