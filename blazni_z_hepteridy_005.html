<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="1\.&nbsp;kapitola">
    <meta name="apple-mobile-web-app-capable" content="yes">
    <title>1.&nbsp;kapitola</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Blázni z Hepteridy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Blázni z Hepteridy">
    <meta property="og:title" content="Blázni z Hepteridy">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Blázni z Hepteridy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./promo.html">
    <link rel="next" href="./blazni_z_hepteridy_006.html">
    <meta name="nb-order" content="1">
    <link rel="self" href="blazni_z_hepteridy_005.html">
    <meta name="nb-identifier" content="soucek-blazni-z-hepteridy-8782c33">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1857" data-nb-chars="12577">
    <nav role="doc-toc">
      <ul class="plain section">
        <li><a href="blazni_z_hepteridy_005.html">1.&nbsp;kapitola</a></li>
        <li><a href="blazni_z_hepteridy_006.html">2.&nbsp;kapitola</a></li>
        <li><a href="blazni_z_hepteridy_007.html">3.&nbsp;kapitola</a></li>
        <li><a href="blazni_z_hepteridy_008.html">4.&nbsp;kapitola</a></li>
        <li><a href="blazni_z_hepteridy_009.html">5.&nbsp;kapitola</a></li>
        <li><a href="blazni_z_hepteridy_010.html">6.&nbsp;kapitola</a></li>
        <li><a href="blazni_z_hepteridy_011.html">7.&nbsp;kapitola</a></li>
        <li><a href="blazni_z_hepteridy_012.html">8.&nbsp;kapitola</a></li>
        <li><a href="blazni_z_hepteridy_013.html">9.&nbsp;kapitola</a></li>
        <li><a href="blazni_z_hepteridy_014.html">10.&nbsp;kapitola</a></li>
        <li><a href="blazni_z_hepteridy_015.html">11.&nbsp;kapitola</a></li>
        <li><a href="blazni_z_hepteridy_016.html">12.&nbsp;kapitola</a></li>
        <li><a href="blazni_z_hepteridy_017.html">13.&nbsp;kapitola</a></li>
        <li><a href="blazni_z_hepteridy_018.html">14.&nbsp;kapitola</a></li>
        <li><a href="blazni_z_hepteridy_019.html">15.&nbsp;kapitola</a></li>
        <li><a href="blazni_z_hepteridy_020.html">16.&nbsp;kapitola</a></li>
        <li><a href="blazni_z_hepteridy_021.html">17.&nbsp;kapitola</a></li>
        <li><a href="blazni_z_hepteridy_022.html">18.&nbsp;kapitola</a></li>
        <li><a href="blazni_z_hepteridy_023.html">19.&nbsp;kapitola</a></li>
        <li><a href="blazni_z_hepteridy_024.html">20.&nbsp;kapitola</a></li>
        <li><a href="blazni_z_hepteridy_025.html">21.&nbsp;kapitola</a></li>
        <li><a href="blazni_z_hepteridy_026.html">22.&nbsp;kapitola</a></li>
        <li><a href="blazni_z_hepteridy_027.html">23.&nbsp;kapitola</a></li>
        <li><a href="blazni_z_hepteridy_028.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./promo.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">1.&nbsp;kapitola</span></h1>
        <section>
          <blockquote class="chunk" data-nb-ref-number="2" data-nb-words="46" data-nb-chars="254"><span class="idea" data-nb-ref-number="2" id="idea2" data-nb-words="46" data-nb-chars="254"><p><em>Jakpak si&nbsp;mohu ověřit všechny tyto pochybnosti, když se&nbsp;tam nahoru nikdy nepodívám? A&nbsp;proč bych nemohl? Vždyť přece Prométheus kdysi v&nbsp;nebi byl, když tam ukradl oheň. Jsem snad já&nbsp;méně smělý než on? A&nbsp;mám snad důvody; proč si&nbsp;od&nbsp;toho slibovat méně zdaru?</em></p></span></blockquote>
          <blockquote class="chunk" data-nb-ref-number="3" data-nb-words="7" data-nb-chars="36"><span class="idea" data-nb-ref-number="3" id="idea3" data-nb-words="7" data-nb-chars="36"><p>— Cyrano z&nbsp;Bergeraku, Cesta na&nbsp;Měsíc</p></span></blockquote>
          <p class="chunk" data-nb-ref-number="4" data-nb-words="21" data-nb-chars="156"><span class="idea" data-nb-ref-number="4" id="idea4" data-nb-words="21" data-nb-chars="156">„Dost, už&nbsp;dost!“ zakvílel srdceryvně režisér hlasem Františka z&nbsp;Assisi nebo předsedy klubu přátel zvířat, donucených přihlížet odbornému opékání živé kočky.</span></p>
          <p class="chunk" data-nb-ref-number="5" data-nb-words="99" data-nb-chars="713"><span class="idea" data-nb-ref-number="5" id="idea5" data-nb-words="99" data-nb-chars="713">Všechno, ale úplně všechno šlo toho dne dokonale v&nbsp;souladu se&nbsp;škodolibým zákonem schválnosti, uplatňujícím se&nbsp;sice co&nbsp;chvíli i&nbsp;při každém pádu namazaného krajíce (pochopitelně vždy máslem na&nbsp;podlahu), vydávajícím však květy přímo tropické nádhery všude, kde se&nbsp;filmuje. Všichni profesionálové to&nbsp;ochotně potvrdí. A&nbsp;čtyři pozemšťané filmovali, lépe řečeno pokoušeli se&nbsp;filmovat, už&nbsp;od&nbsp;časného hepteridského rána, zalitého interesantně zelenými paprsky místního slunce, lámajícími se&nbsp;v&nbsp;křišťálově jasném vzduchu, takže poněkud připomínalo dort s&nbsp;pistáciovou polevou. Slovo „pokoušet se“ plně vystihuje situaci&nbsp;– tentokrát se&nbsp;totiž nepodařilo dodržet ani uspokojivý minimalistický systém JZD, čili Jeden Záběr Denně.</span></p>
          <p class="chunk" data-nb-ref-number="6" data-nb-words="128" data-nb-chars="945"><span class="idea" data-nb-ref-number="6" id="idea6" data-nb-words="128" data-nb-chars="945">Kameraman Tobiáš byl dnes stíhán osudem nejvíce. Ukládal s&nbsp;obličejem preventivně nasupeným do&nbsp;útočné grimasy mučedníka ze&nbsp;záliby kameru do&nbsp;kufříku a&nbsp;s&nbsp;takřka bolestnou touhou vzpomínal na&nbsp;blahé doby dávné minulosti, kdy jeho úhlavním přirozeným nepřátelům, divákům, postačil k&nbsp;zábavě pásek filmu, získaný spolehlivým proháněním celuloidové pentle prostinkou kamerou, v&nbsp;krajním případě dokonce&nbsp;– jak fantasticky jednoduché a&nbsp;zároveň důmyslné!&nbsp;– poháněné ručním točením klikou. Barevná, plastická, cineramatická a&nbsp;pocity indukující polyvize ovšem vyžadovala přístroje podstatně složitější, což v&nbsp;praxi znamenalo tisíce a&nbsp;tisíce elektronických obvodů, mikrominiaturizovaných bloků (nebo jak se&nbsp;ty&nbsp;zatracené pecičky, co&nbsp;se&nbsp;pořád pálí, jmenují) a&nbsp;dalších hejblat, odcházejících s&nbsp;tragickou důsledností v&nbsp;klíčových okamžicích pečlivě připravované scény polyvizní hry, stojící a&nbsp;padající s&nbsp;hlavní osobou a&nbsp;miláčkem mnoha planet Galaxie, Karou Karnovou.</span></p>
          <p class="chunk" data-nb-ref-number="7" data-nb-words="113" data-nb-chars="807"><span class="idea" data-nb-ref-number="7" id="idea7" data-nb-words="113" data-nb-chars="807">Zmíněná slečna právě svěsila pečlivě naučeným pohybem smrtelnou únavou vyčerpané labutě ramen a&nbsp;odsunula do&nbsp;týla duhově lesklou bublinu přílby výstředního skafandříku, zrozeného v&nbsp;polyvizní rekvizitárně asi na&nbsp;podkladě snu šíleného cukráře o&nbsp;kosmonautice. Byl zde ovšem zhola zbytečný, atmosféra Hepteridy byla sice poněkud řidší než pozemská, ale docela dobře dýchatelná a&nbsp;ke všemu intenzívně provoněná drobnými kvítky místní luční vegetace jako krám s&nbsp;kořením. Zprvu to&nbsp;bylo nezvyklé, a&nbsp;někomu snad i&nbsp;trochu nepříjemné, po&nbsp;čase však způsobovalo vdechování hepteridského vzduchu vzácné a&nbsp;vybrané potěšení, které by&nbsp;lékaři určitě dopřáli mnoha pozemským i&nbsp;provinciálním astmatikům a&nbsp;bronchitikům, nebýt smutné skutečnosti, že&nbsp;nejpohostinnější planeta zeleného slunce byla pro hromadné výpravy trochu z&nbsp;ruky.</span></p>
          <p class="chunk" data-nb-ref-number="8" data-nb-words="101" data-nb-chars="659"><span class="idea" data-nb-ref-number="8" id="idea8" data-nb-words="101" data-nb-chars="659">Všemocná polyvize byla ovšem schopna organizovat tříetapový let mimoprostorem i&nbsp;pro méně důležité, a&nbsp;zejména méně slibné, cíle, než jakým nesporně byl další díl nekonečného kosmického seriálu <em>Kara z&nbsp;hvězd.</em> Vznikl i&nbsp;tentokráte za&nbsp;nevědomé spolupráce jakéhosi (jak scénárista doufal) dávno zapomenutého spisovatele sklonku novověku, který v&nbsp;pochopitelné naivitě a&nbsp;buranství své doby poslal do&nbsp;vesmíru dva muže, což ovšem pro polyvizi vůbec nepřicházelo v&nbsp;úvahu. Bylo jisté, že&nbsp;by&nbsp;přesně podle původní předlohy vzniklo cosi, o&nbsp;čem pak diváci shodně tvrdí, že&nbsp;dnes večer zase v&nbsp;té pitomé polyvizi NIC, ale VŮBEC NIC nebylo. Východiskem byl miláček miliard&nbsp;– Kara.</span></p>
          <p class="chunk" data-nb-ref-number="9" data-nb-words="120" data-nb-chars="867"><span class="idea" data-nb-ref-number="9" id="idea9" data-nb-words="120" data-nb-chars="867">Kara hvězd vypadala v&nbsp;tomto okamžiku poněkud jinak, než jak ji&nbsp;znaly zástupy oddaných ctitelů. Vidina pobytu na&nbsp;Hepteridě, postrádající&nbsp;– vonné koření sem, vonné koření tam&nbsp;– všech nezbytných životních potřeb polyvizních hvězd, ji&nbsp;děsila. Navzdory osvědčené nyvé něžnosti, s&nbsp;jakou proplouvala telestěnami několika set planetárních systémů, obšťastňovaných večer co&nbsp;večer polyvizí, měla sto chutí Tobiáše nakopnout. Vyplnění této touhy bránila její znalost zákeřných sprostot, jichž jsou kameramani schopni. I&nbsp;nejkrásnější žena Galaxie (za niž se&nbsp;Kara pochopitelně považovala, ačkoli to&nbsp;zaujaté poroty soutěží krásy dosud oficiálně neuznaly) má&nbsp;jistě fyzické nedostatky, jež při dostatečně rafinovaném úhlu záběru a&nbsp;osvětlení na&nbsp;telestěně vyniknou tak, že&nbsp;jsou schopny otřást dokonce i&nbsp;oddanými a&nbsp;nekritickými dušemi příznivců, vytvářejícími živné podhoubí popularity.</span></p>
          <p class="chunk" data-nb-ref-number="10" data-nb-words="15" data-nb-chars="106"><span class="idea" data-nb-ref-number="10" id="idea10" data-nb-words="15" data-nb-chars="106">„Chudáčku Tobiáši“, řekla nakonec sladce, „máte prostě dneska smůlu. Myslíte, že&nbsp;to&nbsp;<em>vůbec někdy</em> spravíte?“</span></p>
          <p class="chunk" data-nb-ref-number="11" data-nb-words="52" data-nb-chars="389"><span class="idea" data-nb-ref-number="11" id="idea11" data-nb-words="52" data-nb-chars="389">Jako vhodnou kompenzaci a&nbsp;psychiatry všeobecně doporučované vybití afektu dříve, než adrenalin natropí nenapravitelné škody, nakopla nevinného data, stoupajícího pomalu jako dětský balónek z&nbsp;trávy, takže se&nbsp;rozpadl do&nbsp;hejna třepetavých pseudomotýlků, panicky prchajících na&nbsp;všechny strany. Chudáček Tobiáš se&nbsp;zuřivě zašklebil a&nbsp;se syknutím, neboť si&nbsp;přiskřípl palec, přirazil víko pouzdra.</span></p>
          <p class="chunk" data-nb-ref-number="12" data-nb-words="47" data-nb-chars="325"><span class="idea" data-nb-ref-number="12" id="idea12" data-nb-words="47" data-nb-chars="325">Režisér Petr Pritt, obecně nazývaný navzdory svým šedivějícím vlasům spolupracovníky téže a&nbsp;vyšší úrovně Péťou, se&nbsp;rychle vyrovnal se&nbsp;sérií otřesů, které mu&nbsp;uchystal dnešní ztracený den, a&nbsp;po krátkém rozmýšlení se&nbsp;zahalil do&nbsp;své oblíbené role roztržitého intelektuála, žijícího jinde než okolí, kazící jeho geniální koncepce.</span></p>
          <p class="chunk" data-nb-ref-number="13" data-nb-words="213" data-nb-chars="1397"><span class="idea" data-nb-ref-number="13" id="idea13" data-nb-words="213" data-nb-chars="1397">Bystrý psycholog by&nbsp;mohl z&nbsp;až příliš dokonalého podání poznat hru. Péťa totiž v&nbsp;podstatě vůbec nebyl roztržitý, právě naopak, a&nbsp;jaktěživ nežil nikde jinde než tam, kde právě byl a&nbsp;pracoval&nbsp;– nebo to&nbsp;předstíral&nbsp;– honorářová účtárna polyvize měla v&nbsp;této věci naprosto jasnou a&nbsp;vyhraněnou představu. Nebyl dokonce ani intelektuálem v&nbsp;onom žádoucím slova smyslu, jejž se&nbsp;snažil vsugerovat každé neprozřetelně se&nbsp;blížící mladé ženě s&nbsp;patřičnými fyzickými vlastnostmi. Občas přetřásaná tvrzení, že&nbsp;by&nbsp;byl schopen tvořit daleko významnější a&nbsp;hlubší díla než venkoncem dokonale stupidní seriály, byla zdvořilostí nebo omylem. Nebyl by&nbsp;schopen. Odstřelování jednoho dílu za&nbsp;druhým v&nbsp;přijatelné kvalitě a&nbsp;na slušné profesionální úrovni bylo jeho nejsilnější a&nbsp;– což u&nbsp;Péti obvykle rozhodovalo&nbsp;– nejsnáze vytěžitelnou stránkou. Jen jednou v&nbsp;životě se&nbsp;bláhově pokusil o&nbsp;nekonvenční polyvizní ztvárnění Cholmovy Duhové symfonie, dal si&nbsp;s&nbsp;tím hrůzu práce, honorář byl směšně nízký a&nbsp;nakonec materiál, na&nbsp;nějž dodnes dramaturgie Hlavní hudební redakce galaktické poly­vize vzpomíná s&nbsp;hrůzou, nikdy nespatřil telestěny. Od&nbsp;té&nbsp;doby se&nbsp;již nikdy nezpronevěřil svému životnímu poslání okrádat miliardy nevinných tvorů o&nbsp;čas, promrhaný před telestěnami, kam usedali naprosto přesvědčeni, že&nbsp;to&nbsp;bude určitě zase pěkná pitomost, a&nbsp;nemýlili se. Ale usedali&nbsp;– a&nbsp;rada bohů polyvize to&nbsp;naštěstí pro Péťu věděla a&nbsp;oceňovala.</span></p>
          <p class="chunk" data-nb-ref-number="14" data-nb-words="89" data-nb-chars="613"><span class="idea" data-nb-ref-number="14" id="idea14" data-nb-words="89" data-nb-chars="613">Roztržitý intelektuál Péťa už&nbsp;dávno seděl ve&nbsp;čtyřmístném terénním vznášedle, které dovlekli na&nbsp;Hepteridu přes protesty spořivé produkce především s&nbsp;ohledem na&nbsp;Karu obdařenou výraznou nechutí ke&nbsp;každému pohybu. Transport sice znamenal četné komplikace, ty&nbsp;však dohromady nevyvážily úděsné možnosti obtíží se&nbsp;statečnou hrdinkou Karou, kdyby se&nbsp;octla v&nbsp;přímém styku s&nbsp;některou z&nbsp;méně příjemných&nbsp;– i&nbsp;když vesměs neškodných&nbsp;– ukázek hepteridské fauny, jejíž pečlivé odstranění z&nbsp;prostoru filmování bylo vedle mnoha dalších činností úkolem čtvrtého a&nbsp;posledního člena štábu, děvčete pro všechno a&nbsp;redaktora Marta Stama.</span></p>
          <p class="chunk" data-nb-ref-number="15" data-nb-words="142" data-nb-chars="944"><span class="idea" data-nb-ref-number="15" id="idea15" data-nb-words="142" data-nb-chars="944">Jako pouhý redaktor tu&nbsp;vlastně neměl co&nbsp;dělat a&nbsp;cesta na&nbsp;Hepte­ridu mu&nbsp;byla produkčním oddělením povolena pouze pod podmínkou, že&nbsp;bez reptání zastane funkci skriptky, rekvizitáře a&nbsp;podle potřeby osvětlovače, garderobiéra, kuchaře, šoféra, mechanika, maskéra a&nbsp;komorníka. A&nbsp;samozřejmě i&nbsp;redaktora pořadu, uká­že-li se&nbsp;nutnost navzdory očekávání trochu přičesat scénář podle místních podmínek. Mart věděl dost dobře, co&nbsp;ho&nbsp;čeká. Dávno znal železný a&nbsp;staletími posvěcený zákon polyvize neudělat za&nbsp;nikoho nic, i&nbsp;kdyby ševci padali a&nbsp;i kdyby měl například kabel aparatury zvukaře, uneseného vesmírnými bytostmi, zarůst trním a&nbsp;hložím uprostřed zvířecky se&nbsp;nudících osvětlovačů. Věděl to, a&nbsp;přece letěl, protože, jak každému na&nbsp;potkání vysvětloval, tohle byl jeho první dálný let, dokonce se&nbsp;třemi skoky mimoprostorem a&nbsp;až do&nbsp;okrajových částí Galaxie. Někdo se&nbsp;tak daleko nedostane po&nbsp;celý život, a&nbsp;tak Mart nadšeně popadl příležitost a&nbsp;nepustil ji.</span></p>
          <p class="chunk" data-nb-ref-number="16" data-nb-words="54" data-nb-chars="344"><span class="idea" data-nb-ref-number="16" id="idea16" data-nb-words="54" data-nb-chars="344">Upravování scénáře byl zatím ušetřen. Díky Péťově rutině šlo až&nbsp;do&nbsp;dnešní kalamity všechno jako na&nbsp;drátku. Právě teď byl zaměstnán funkcí rekvizitáře&nbsp;– snažil se&nbsp;totiž různými kopanci přimět hepteridského tura, aby laskavě popolezl o&nbsp;kousek dál a&nbsp;aby do&nbsp;zítřka nezničil pečlivě vybraný a&nbsp;(Martem, to&nbsp;se&nbsp;rozumí) upravený prostor příštího záběru.</span></p>
          <p class="chunk" data-nb-ref-number="17" data-nb-words="210" data-nb-chars="1255"><span class="idea" data-nb-ref-number="17" id="idea17" data-nb-words="210" data-nb-chars="1255">Hepteridský tur se&nbsp;ovšem jmenoval v&nbsp;kosmozoologické systematice docela jinak a&nbsp;případněji, jenomže nikdo ze&nbsp;štábu nevěděl jak a&nbsp;už vůbec se&nbsp;o&nbsp;to nezajímal. Jen Mart, jehož koníčkem byla stará a&nbsp;zvetšelá literatura z&nbsp;přelomu novověku a&nbsp;kosmověku, tyto neforemné obludy miloval pro fantastickou shodu jejich neuvěřitelné existence s&nbsp;předpovědí H.&nbsp;G.&nbsp;Wellse z&nbsp;románu <em>První lidé na&nbsp;Měsíci</em>, tiše a&nbsp;anonymně stojícího u&nbsp;kolébky scénáře: „…&nbsp;Nejsilněji na&nbsp;mne působily turovy nesmírné rozměry; v&nbsp;pase měřil nějakých osmdesát stop, dlouhý byl snad dvě stě. Boky se&nbsp;mu&nbsp;zvedaly a&nbsp;klesaly namáhavým dýcháním. Všiml jsem si, že&nbsp;to&nbsp;obrovité, ochablé tělo leží na&nbsp;zemi a&nbsp;že kůži má&nbsp;svraštělou a&nbsp;bílou, ale podél páteře se&nbsp;mu&nbsp;rozlévalo černé grošování. Nohy jsme neviděli. Myslím, že&nbsp;jsme tehdy rovněž spatřili alespoň profil hlavy téměř bez mozku, s&nbsp;šíjí zarostlou tukem, se&nbsp;slintající všežravou tlamou a&nbsp;s&nbsp;pevně zavřenýma očima. Letmo jsme zahlédli rozlehlou rudou jámu, jak ta&nbsp;stvůra otevřela tlamu k&nbsp;novému bekotu a&nbsp;řevu; dýchalo to&nbsp;na&nbsp;nás a&nbsp;pak se&nbsp;netvor převalil na&nbsp;bok, vlekl se&nbsp;kupředu po&nbsp;zemi, přičemž poskládal celou svou tuhou kůži do&nbsp;záhybů, opět se&nbsp;překulil, a&nbsp;tak se&nbsp;kolem nás sunul a&nbsp;drtil si&nbsp;křovím cestičku, až&nbsp;ho&nbsp;vbrzku skryla našim zrakům hustá spleť…“</span></p>
          <p class="chunk" data-nb-ref-number="18" data-nb-words="173" data-nb-chars="1194"><span class="idea" data-nb-ref-number="18" id="idea18" data-nb-words="173" data-nb-chars="1194">Mart si&nbsp;tuto pasáž znovu přečetl před odletem se&nbsp;Země a&nbsp;opakoval si&nbsp;ji&nbsp;s&nbsp;lehkým pocitem mrazení nejméně desetkrát za&nbsp;hepteridský den. Tady byl Wellsův měsíční tur, přemístěný ovšem o&nbsp;nějakou tu&nbsp;tisícovku světelných let od&nbsp;chudáka Měsíce, hemžícího se&nbsp;spíše výletníky a&nbsp;astronomy než zajímavými zvířaty. Tady byl, obludný a&nbsp;svrchovaně neestetický&nbsp;– ovšem jen podle obecných pojmů krásy. Před odletem na&nbsp;Hepteridu byli všichni členové štábu pro jistotu v&nbsp;tomto ohledu podrobeni cílenému hypnotickému zásahu, takže jim svrasklé bílé tělo, podobné vraku menší vzducholodi, připadalo stejně pozoruhodné, zajímavé, nebo (v&nbsp;případě Tobiáše, zachmuřeně vzdorujícího kouzlům a&nbsp;čarám kosmopsychologů) alespoň lhostejné. Jinak by&nbsp;totiž mohly při natáčení nastat obtíže. Tur byl vedle čarokrásné Kary druhým hlavním představitelem epizody, což Kara okamžitě schválila a&nbsp;uvítala nejen díky hypnotické seanci, ale i&nbsp;jako krajní a&nbsp;zajímavé uskutečnění odvěkého a&nbsp;pro krasavice velice příznivého zvyku dát se&nbsp;doprovázet co&nbsp;nejošklivější přítelkyní. Bylo obtížné představit si&nbsp;dokonce i&nbsp;v&nbsp;galaktických dimenzích cokoli, co&nbsp;by&nbsp;poskytovalo k&nbsp;platinovým kadeřím a&nbsp;sladkým ústům Kary Karnové uspokojivější kontrast.</span></p>
          <p class="chunk" data-nb-ref-number="19" data-nb-words="105" data-nb-chars="731"><span class="idea" data-nb-ref-number="19" id="idea19" data-nb-words="105" data-nb-chars="731">Chudák tur, jehož vlastnosti pan Wells takřka zázračně předpověděl i&nbsp;co do&nbsp;naprosté neškodnosti a&nbsp;dobromyslnosti, pokud si&nbsp;člověk dával trochu pozor, aby nebyl nešťastnou náhodou rozdrcen stovkami tun rosolovitého masa, se&nbsp;ovšem díky tvůrčí činnosti scenáristy stal záporným hrdinou příběhu, lstivým a&nbsp;krvežíznivým, což Péťa hravě a&nbsp;takřka levou rukou zvládl. Samozřejmě se&nbsp;nevylučovalo ani použití daleko agresivnějších a&nbsp;hrozivějších potvor, objevených na&nbsp;jiných planetách. K&nbsp;dispozici by&nbsp;pro všemocnou polyvizi byly třeba i&nbsp;obrovské pancéřované pseudosépie z&nbsp;Fredegary, odolávající atomovým bombám menší ráže, jenže proč si&nbsp;komplikovat život a&nbsp;proč riskovat? Vždyť šlo jen o&nbsp;jeden z&nbsp;nesčetných dílů jednoho z&nbsp;nesčetných seriálů…</span></p>
          <p class="chunk" data-nb-ref-number="20" data-nb-words="40" data-nb-chars="298"><span class="idea" data-nb-ref-number="20" id="idea20" data-nb-words="40" data-nb-chars="298">A&nbsp;tak kopal Mart do&nbsp;bělavého měkkého masa, kam se&nbsp;špička boty nořila jak do&nbsp;huspeniny, s&nbsp;energií znásobenou zřejmou netrpělivostí božské Kary i&nbsp;roztržitě nepřítomným Péťovým pohledem, signalizujícím naprosto zřejmou nevýznamnost, ba&nbsp;téměř neexistenci redaktora zdržujícího svou neobratností odjezd.</span></p>
          <p class="chunk" data-nb-ref-number="21" data-nb-words="80" data-nb-chars="533"><span class="idea" data-nb-ref-number="21" id="idea21" data-nb-words="80" data-nb-chars="533">Tur se&nbsp;konečně s&nbsp;uraženým bekotem, odpovídajícím očekávanému hlasovému projevu tvora nejméně stokrát menšího, odvalil do&nbsp;bezpečné vzdálenosti, kde jej zítra docela určitě naleznou uprostřed spaseného kruhu vegetace a&nbsp;odkud bude možné dokopat jej zase bez nesnází zpět na&nbsp;scénu. Mart si&nbsp;otřel z&nbsp;čela krůpěje potu a&nbsp;vyhoupl se&nbsp;za&nbsp;doprovodu významného Kařina povzdechnutí, jak nekonečně dlouho trval tak prostý a&nbsp;primitivní výkon, za&nbsp;řízení vznášedla. Motor s&nbsp;tichým bzučením naskočil. Opět jeden zničený filmovací den odešel k&nbsp;předkům.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blazni_z_hepteridy_006.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>