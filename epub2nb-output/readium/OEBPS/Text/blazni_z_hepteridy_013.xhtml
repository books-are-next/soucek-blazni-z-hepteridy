<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">9.&#160;kapitola</p>
			<p class="MLP_dopis_bez1radku_-I- ParaOverride-1">„Ale víte,“ dodal pak, „jakou směšnou rozepři jsem měl kvůli vám s&#160;našimi církevními otci? Tvrdí, že jste čarodějník, a&#160;nedají si to vymluvit; největší milosti pak u&#160;nich můžete dojít, když budete považován jen za podvodníka.“</p>
			<p class="MLP_dopis_podpis ParaOverride-1">— Cyrano z&#160;Bergeraku, Cesta na Měsíc</p>
			<p class="MLP_text_bez1radku ParaOverride-1">Šéf ještě seděl ve své pracovně, ačkoli již dávno uplynula maximální lékaři doporučená denní pracovní doba, o&#160;předepsané ani nemluvě. Ty zatracené sopky na Terebře řádily jako pominuté a&#160;stupňovaly svou činnost hodinu od hodiny. Patrně nevěděly o&#160;uklidňujících předpovědích vulkanologů, zašklebil se Šéf. Takhle to dopadne, přehání-li se pozemský patriotismus a&#160;považuje-li se kdejaká planeta za rodnou sestřičku nenahraditelné a&#160;závazně vzorové Země. Vulkány Terebry teď plivají lávu kosmickou rychlostí na oběžnou dráhu kolem planety a&#160;v&#160;tom zmatku přistávají, kde se dá i&#160;kde se vlastně vůbec nedá, koráby a&#160;čluny odvelené ze všech čtyř sousedních sektorů, aby odvezly alespoň nejcennější a&#160;nejméně nahraditelná zařízení. Lidé už jsou naštěstí pryč. To by tak ještě chybělo!</p>
			<p class="MLP_text ParaOverride-1">Šéf si dovedl zmatek kolem Terebry představit docela dobře a&#160;neotravoval organizátory záchranných prací neustálými dotazy a&#160;radami&#160;– alespoň v&#160;tomhle ohledu, když už ne jinak, člověk léty zmoudří. Dovedl si také představit práci epidemiologů na planetách sektoru Laurey; teď zrovna potí krev, ale to nejhorší mají už za sebou. Původce záhadné choroby je nalezen, zase ten zatracený polysacharid, vyhnaný už dávno ze Země. Zřejmě dovoz bůhví odkud. S&#160;pozemským životem nemá nic společného&#160;– jen apetit. Šéf spokojeně zafuněl, když se dozvěděl, že léky byly kupodivu snadno objeveny v&#160;dosud archivovaných publikacích z&#160;20.&#160;století. Tehdy způsoboval tentýž virus, scrapie, onemocnění ovcí a&#160;koz v&#160;Austrálii a&#160;lidožroutů na Nové Guineji. A&#160;dovedli to už tenkrát léčit. Šéf uměl ocenit přednosti minulosti, k&#160;níž už víceméně náležel sám také…</p>
			<p class="MLP_text ParaOverride-1">Zbývala záležitost s&#160;tou… no… ovšemže ještě nemá sklerózu, na tu je dost času… s&#160;Hepteridou, kterou hodil na krk Martu Stamovi. Vlastně s&#160;kosmickými koráby, ztracenými v&#160;okolí. Tři, k&#160;tomu jeden s&#160;jadernými náložemi&#160;– to bylo trochu mnoho. Někteří fyzikové mluvili cosi o&#160;„černých děrách“, prázdných místech prostoru, kde se gravitačním zhroucením sama do sebe propadla neutronová hvězda a&#160;změnila se v&#160;nepředstavitelný savý vír přitažlivosti. Snad opravdu černé díry existují, a&#160;snad dokonce jedna z&#160;nich straší v&#160;sektoru Hepteridy, ale… Ne, ne. Šéf energicky potřásl hlavou.</p>
			<p class="MLP_text ParaOverride-1">On najde někoho nebo něco, co ukradlo Asper&#160;176, Regius&#160;07 a&#160;naposledy Capax&#160;37. I&#160;kdyby to mělo být to poslední, co v&#160;Centrále vůbec udělá. A&#160;pak si opatří ve Skotsku nebo poblíž – ani ho nenapadne opustit pod vlivem nějakého turistického plakátu Zemi, má vesmíru už nadosmrti dost&#160;– hezký, malý domeček a&#160;bude chytat pstruhy.</p>
			<p class="MLP_text ParaOverride-1">Stiskl tlačítko. Několik set kilometrů od jeho pracovny s&#160;okny do zahrady, zbarvené podzimem žlutě, zlatě a&#160;rudě, zavrněl bzučák. V&#160;několika sekundách se rozzářila telestěna, ozdobená ochotným, uctivým a&#160;zřejmě aktuálně přepracovaným mladíkem. Šéf by se byl vsadil o&#160;cokoli rozumného, že v&#160;těch pár technicky nezbytných i&#160;zdvořilostních sekundách prodlení ukryl do šuplete kapesní polyvizor nebo fotografii děvčete nebo nějakou jinou zbytečnost.</p>
			<p class="MLP_text ParaOverride-1">„Je gravifonní frekvence volná?“ otázal se Šéf.</p>
			<p class="MLP_text ParaOverride-1">Mládenec radostně přikývl, jako by to byla jeho osobní zásluha. „Samozřejmě. Hned vám zavolám graviceptonem Tere…“</p>
			<p class="MLP_text ParaOverride-1">„Nepřehánějte tu svou zatracenou horlivost,“ přerušil ho Šéf suše, „a žádnou Terebru nevolejte. Poradí si sami. Za pět minut chci mluvit se stotrojkou. Sektor Hepterida.“</p>
			<p class="MLP_text ParaOverride-1">„Zajistím, Šéfe!“ ujistil jej mladík a&#160;se zřejmou úlevou zmizel ze zhasínající telestěny.</p>
			<p class="MLP_text ParaOverride-1">Teď zaťukala kovová tableta nad Martovým srdcem pětkrát, řekl si Šéf. Možná že je to všechno nesmysl a&#160;že mu budu zbytečně komplikovat život. Kdoví co na těch bláznech z&#160;Tibetu je&#160;– a&#160;na celé sto let staré historii se záhadným zmizením Phoebe&#160;06. Té staré rachotiny, tak to doslova řekl ten zatracený mladík, který mu nasadil brouka do hlavy. V&#160;archivu technické dokumentace mu prozradili něco jiného; Phoebe&#160;06 byla tehdy docela v&#160;pořádku, dokonce po generální prohlídce a&#160;po renovaci celé motorické sekce. K&#160;Hepteridě i&#160;všelikams jinam se tedy docela určitě dostat mohla, a&#160;snadno. Pověst o&#160;jejím vyřazení rozšířila tehdy sama Centrála, aby nezhoršovala i&#160;tak dost nepříjemnou situaci kolem nevyhnutelných důsledků částečné nivelace Himálaje. Dodnes byla veškerá dokumentace toho případu „ZD“, zvláště důvěrná, přístupná jen několika oprávněným pracovníkům Centrály.</p>
			<p class="MLP_text ParaOverride-1">Bzučák. Tlačítko, potvrzující pohotovost, a&#160;přepracovaný mládenec na telestěně.</p>
			<p class="MLP_text ParaOverride-1">„Hotovo, Šéfe. Za dvacet sekund můžete mluvit. Dobrý příjem!“</p>
			<p class="MLP_text ParaOverride-1">Starý muž kývnutím poděkoval mizejícímu obrazu stolu. Snad je Stam zrovna někde mimo dosah gravifonního přístroje. Koneckonců tam letěl s&#160;těmi směšnými tajtrlíky z&#160;polyvize. Nesmyslný nápad. </p>
			<p class="MLP_text ParaOverride-1">„Marte, jste na příjmu? Neslyším vás!“</p>
			<p class="MLP_text ParaOverride-1">Zesílil hlasitost až na doraz. Bylo ticho, zdálo se mu však, že z&#160;reproduktoru zaznělo slabé ťuknutí. Znova. A&#160;ještě jednou. Mohou to být a&#160;patrně to jsou poruchy. Nebo se do rozhovoru někdo motá. Poslední vysvětlením ovšem mohlo být, že Stam z&#160;nějakého důvodu nemůže vysílat přes fonio a&#160;hlásí se nemodulovaným signálem, který je pochopitelně silnější a&#160;proniká i&#160;tam, kde je hlas pohlcen.</p>
			<p class="MLP_text ParaOverride-1">„Jste-li to vy, Marte, cvakněte třikrát.“</p>
			<p class="MLP_text ParaOverride-1">Ťuk. Ťuk. Ťuk.</p>
			<p class="MLP_text ParaOverride-1">„Slyšíte mne dobře? Místo ano klepněte jednou, místo ne dvakrát.“</p>
			<p class="MLP_text ParaOverride-1">Ťuk.</p>
			<p class="MLP_text ParaOverride-1">„Jaké máte kódové číslo? Sto čtyři?“</p>
			<p class="MLP_text ParaOverride-1">Ťuk. Ťuk.</p>
			<p class="MLP_text ParaOverride-1">„Sto osm.“</p>
			<p class="MLP_text ParaOverride-1">Ťuk. Ťuk.</p>
			<p class="MLP_text ParaOverride-1">„Sto tři?“</p>
			<p class="MLP_text ParaOverride-1">Ťuk.</p>
			<p class="MLP_text ParaOverride-1">„Ještě poslední zkouška: ten nesmysl, který jste mi před měsícem přivezl ze služební cesty, pamatujete?“</p>
			<p class="MLP_text ParaOverride-1">Ťuk.</p>
			<p class="MLP_text ParaOverride-1">„Kolik měl částí?“</p>
			<p class="MLP_text ParaOverride-1">Ťuk. Ťuk. Ťuk. Ťuk.</p>
			<p class="MLP_text ParaOverride-1">Správně. Byly to čtyři topologické neeuklidovské hlavolamy, které vymyslel nějaký matematický darmošlap, vyhýbající se pořádné práci, na Rialtě. Cosi na způsob Möblovy pásky, ale daleko rafinovanější. Šéf se ujistil, že to jsou zatím jediné exempláře na Zemi, pak je pečlivě ukryl do trezoru a&#160;zařídil zákaz dovozu. Ještě tohle by mu v&#160;Centrále chybělo! Hlavolamy!</p>
			<p class="MLP_text ParaOverride-1">„Všechno v&#160;pořádku, Marte. Máte poruchu?“</p>
			<p class="MLP_text ParaOverride-1">Ťuk. Ťuk.</p>
			<p class="MLP_text ParaOverride-1">„Tak proč, ke všem… Kvůli utajení? Trochu přeháníte, chlapče.“ </p>
			<p class="MLP_text ParaOverride-1">Ťuk. Ťuk.</p>
			<p class="MLP_text ParaOverride-1">Šéf horečně přemýšlel. Proč tedy…?</p>
			<p class="MLP_text ParaOverride-1">V&#160;příštích deseti minutách několikrát zuřivě zahnal z&#160;šelestěny přičinlivého mládence ze spojovací centrály, zděšeného svou smělostí, ale velmi tísněného dalšími naléhajícími žadateli o&#160;gravifonní frekvenci. Obzvláště neodbytně si vedla epidemiologická sekce, domnívající se zřejmě, že by bez jejich zdržování byli kolegové na planetách kolem Laurey úplně neschopní napíchat postiženým i&#160;nepostiženým antivirus.</p>
			<p class="MLP_text ParaOverride-1">„Musíme končit, Marte,“ řekl Šéf do kuličky mikrofonu. „Pokud jsem rozuměl, máte zmatek a&#160;obtíže, dva mládenci se vám ztratili a&#160;vy sám máte omezenou možnost pohybu. Ještěže ta frajle je s&#160;vámi. Hlídejte ji, člověče, nebo mně blázniví fandové polezou vyhrožovat až do koupelny. A&#160;jsou tam lidé. Hm… něco o&#160;tom vím, ale s&#160;tím vás nebudu otravovat. Dozvíte se to lépe na místě. I&#160;když to nepovažujete zatím za nezbytné, pošlu tam nějakou tu rachotinu Výzkumné skupiny, jen jak se to na Terebře trošku uklidní. Je to tak v&#160;pořádku?“</p>
			<p class="MLP_text ParaOverride-1">Ťuk. Pauza. Ťuk. Ťuk.</p>
			<p class="MLP_text ParaOverride-1">„Nevíte. No dobře. Jen si nehrajte na vesmírného hrdinu, Marte. Nechte taky kousek práce pro cizineckou, jestli tam vůbec nějaká práce zbude. Za tři, za čtyři dny by se mohli objevit u&#160;vás. Opatrně, to se rozumí. Zavolám vás zase za čtyřiadvacet solárních hodin, Marte.“ </p>
			<p class="MLP_text ParaOverride-1">Ťuk.</p>
			<p class="MLP_text ParaOverride-1">Ťuk. Ťuk.</p>
			<p class="MLP_text ParaOverride-1">„Teď vás poznávám naprosto bezpečně,“ řekl Šéf truchlivě. „Úpadek hodnot. Žádná úcta k&#160;stáří. Mládež je mimospolečenská a&#160;protispolečenská skupina.“</p>
			<p class="MLP_text ParaOverride-1">„Končím,“ prohlásil Šéf upjatě a&#160;odpojil přístroj. Mladíkovi, který vykrystalizoval na telestěně, oznámil: „Můžete dát frekvenci epidsekci. A&#160;když bude někdo chtít Terebru, tak ho taky spojte alespoň na půl hodiny. Třeba tam umírají nudou,“ dodal kousavě. Pak si konečně dopřál luxus skončení pracovního dne stodvacetiletého slušně zachovalého pána v&#160;odpovědném postavení.</p>
		</div>
</body>
</html>