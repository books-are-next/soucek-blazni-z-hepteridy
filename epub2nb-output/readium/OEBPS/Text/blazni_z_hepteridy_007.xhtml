<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">3.&#160;kapitola</p>
			<p class="MLP_dopis_bez1radku_-I- ParaOverride-1">To,<span class="CharOverride-1"> </span>co jsem vám právě vyložil,<span class="CharOverride-1"> </span>není jen nějaký zábavný nesmysl.</p>
			<p class="MLP_dopis_podpis ParaOverride-1">— Cyrano z&#160;Bergeraku, Cesta na Měsíc</p>
			<p class="MLP_text_bez1radku ParaOverride-1">Mart byl druhého dne neočekávaně zproštěn povinnosti vymýšlet si další sabotáže ušlechtilého díla trojice Péťa&#160;– Tobiáš&#160;– Kara, o&#160;své skromné redaktorské účasti ani nemluvě. S&#160;Hepteridou se cos neočekávaného dělo, soudě alespoň podle nepříliš četných zpráv, které o&#160;ní přinesly pilné včeličky automatických sond, dvě nebo tři výpravy biologů (přilákaných signály bioindikátorů sond hlásícími obrovské živé tvory, z&#160;nichž se nakonec vyklubala politováníhodné hovada, hepteridští turové) a&#160;jedna expedice geologů (přilákaná škodolibými biology, kteří, jak se ukázalo, nedovedli rozeznat diamant od prachsprostého safíru, nebo to alespoň předstírali). Všechny referáty se totiž shodovaly na trvale slunném a&#160;jasném počasí a&#160;klimatu tak stálém, že by mohlo být snem všech filmařů a&#160;turistických cestovních kanceláří.</p>
			<p class="MLP_text ParaOverride-1">Nuže&#160;– toho dne nebylo. Ačkoli Zelené slunce už bylo dost vysoko nad obzorem, tonula krajina, veselá jako márnice, v&#160;šedozeleném přísvitu, občas protrženém zábleskem, jako by někde za plochým horizontem blýskalo na časy.</p>
			<p class="MLP_text ParaOverride-1">To vše by ovšem samo o&#160;sobě filmování nevadilo&#160;– v&#160;Martově skladišti byly kromě mnoha jiných naprostých nezbytností i&#160;naprostých zbytečností také drobné luminofory, schopné nasvětlit podle potřeby cokoli buď jako rojem světlušek, nebo sluneční fotosférou&#160;– k&#160;šeru se však záhy přidala i&#160;jakási mlha, vytvářející sice malebnou vzdušnou perspektivu, pro Péťu a&#160;jeho prostinké tvůrčí záměry však zcela nežádoucí. Zdálo se, že Hepterida je nabita skutečnou nebo pomyslnou elektřinou. Nejlepším důkazem mimořádné situace bylo, že dokonce i&#160;Kara, vzpomínající se vzrůstající nervozitou na své drahé kolegyně, vtírající se teď určitě nestydatě do přízně poly­vizních a&#160;filmových producentů a&#160;odnášející si od nich celé stohy senzačních rolí, projevila jisté uspokojení nad nucenou přestávkou. Bolela ji hlava, což by za jiných okolností mohlo být jen záminkou k&#160;ladné póze ženy-trpitelky, podpírající si prastarým a&#160;působivým gestem štíhlé ruky záplavu platinových vlasů, ale hlava bolela také Tobiáše, ozdobeného kruhy pod očima, Péťa málem vypadl z&#160;role podivínského génia a&#160;Mart se cítil podrážděný a&#160;nesvůj. Za chvíli vstal od stolu, kde se pokoušel zabavit počítáním dosud natočených archivních materiálů o&#160;Hepteridě, a&#160;vyšel ven.</p>
			<p class="MLP_text ParaOverride-1">Blýskání zesílilo, ačkoli všude kolem bylo tísnivé ticho a&#160;ačkoli výboje nebylo vidět. Jako by pulsovala a&#160;rozsvěcovala se a&#160;zase zhasínala sama obloha&#160;– což byl ovšem zřejmý nesmysl. Lehký vánek, který včera po celý den neustal, utichl. Bylo naprosté, skleníkové bezvětří, v&#160;němž vzdušné a&#160;duhové balónky datů stoupaly vzhůru jako po šňůře. Mart si povšiml, že je jich daleko méně než kdy jindy. Prohloubilo to jeho špatnou náladu, měl docela rád tyhle podivné tvory, vlastně kolonie tvorů rozšířené v&#160;takřka shodných formách bezmála po celé Galaxii s&#160;výjimkou Země. Vhodně vyplňovali ekologické výklenky planetárních atmosfér i&#160;tam, kde chyběli místní ptáci a&#160;létající hmyz. A&#160;nevydávali žádný zvuk, což dovedl jako obyvatel Země obzvlášť ocenit.</p>
			<p class="MLP_text ParaOverride-1">Látka kombinézy mu tiše praskala pod dlaněmi drobnými elektrickými výboji, chvílemi se mu zdálo, že na hrotu antény kosmického člunu, zpola skryté zelenavou mlhou, bliká jiskra Eliášova ohně. Několikrát prošel bez cíle sem a&#160;tam uličkou mezi iglú, na chvíli se zastavil, uvažoval, a&#160;pak otevřel dvířka vznášedla právě v&#160;okamžiku, kdy ostatní tři členové štábu rovněž vyšli do plenéru, vyčerpaní vnuceným nicneděláním.</p>
			<p class="MLP_text ParaOverride-1">„Kam se to chystáte, Stame?“ otázal se utrápeně Péťa. Nepodařilo se mu ani vložit do hlasu patřičný tón vedoucího k&#160;podřízenému, který se odvažuje provozovat cokoli bez výslovného souhlasu a&#160;posvěcení.</p>
			<p class="MLP_text ParaOverride-1">„Zkusím udělat několik reklamních fotek, pane Pritte,“ vysvětloval Mart. „Pokud ovšem nic nenamítáte, Tobiáši.“</p>
			<p class="MLP_text ParaOverride-1">Tobiáš zavrtěl rezignovaně hlavou a&#160;přetřel si dlaní obličej, jako by se zbavoval protivně lepkavé pavučiny. „Pro mě za mě. Mám pocit, že se tu dnes udusíme,“ poznamenal povzbudivě a&#160;odšoural se zpátky do iglú.</p>
			<p class="MLP_text ParaOverride-1">„Budete mne potřebovat, Stame?“ zeptala se zcela neočekávaně Kara. Marta ani nenapadlo, že by se s&#160;ním mohla obtěžovat a&#160;podvolit se dokonce fotografování, ona, vytoužený model nejproslulejších kumštýřů tohoto řemesla! Byl však dostatečně duchapřítomný, aby nedal překvapení najevo.</p>
			<p class="MLP_text ParaOverride-1">„To by bylo prima, slečno Karnová!“ zazubil se. „Zkusil bych střihnout něco s&#160;vámi a&#160;s&#160;panem Dartem. Chci říci s&#160;jeho figurou, samozřejmě.“</p>
			<p class="MLP_text ParaOverride-1">Kara se zničeně usmála.</p>
			<p class="MLP_text ParaOverride-1">„Figura je mi skoro milejší. Od jisté doby mám podezření, že si náš drahý Eko libuje v&#160;příliš česnekových jídlech.“</p>
			<p class="MLP_text ParaOverride-1">Mart se povinně zazubil ještě jednou a&#160;odešel pro Eko Darta&#160;II., zaručeně nepožívajícího aromatické, na vitamíny bohaté zeleniny. Bude ostatně lépe mít ho po ruce, kdyby se znovu u&#160;srdce ozvalo klepání, i&#160;když to ovšem vůbec nebylo pravděpodobné. Gravitační frekvence byla zatím jen jedna jediná, zato agentů Centrály po celé Galaxii spousta. A&#160;domýšlivost nepatřila k&#160;Martovým slabým stránkám.</p>
			<p class="MLP_text ParaOverride-1">Když nasedali s&#160;Karou do vznášedla, zmizel už i&#160;Péťa. Mart vdechl fantastickou kombinaci vůní hepteridské vegetace a&#160;Kařina parfému, naposledy pohlédl trochu s&#160;obavou k&#160;šedozelené obloze, podobající se poklopu z&#160;lahvového skla, a&#160;jemně sešlápl akcelerátor. Oválné vozidlo se poslušně zdvihlo a&#160;proráželo přízračné chuchvalce mlhy, poléhající a&#160;poletující mezi nízkými pahorky jako stíny utopenců. Oba mlčeli, ačkoli potřeba soustředění na řízení vznášedla byla pranepatrná; automaty včas zabránily, nebo alespoň podle optimistického tvrzení konstruktérů měly zabránit, všem nehodám, a&#160;díky amortizátorům dokonce i&#160;nepříjemnostem náhlého zrychlení či zpomalení, o&#160;srážce ani nemluvě.</p>
			<p class="MLP_text ParaOverride-1">V&#160;několika minutách minuli hepteridského tuřího herce, trůnícího zcela podle očekávání v&#160;kruhu spasené trávy. Ohlédl se na ně vyčítavým zrakem vykořisťovaného génia a&#160;zabečel jako ovce. Kara se nervózně usmála, ale neřekla ani slovo, ačkoli Mart bravurně objel horu bílého masa a&#160;místo slíbeného fotografování pokračoval směrem k&#160;oceánu ohraničujícímu tuto jedinou jakžtakž prozkoumanou pevninu Hepteridy. Podle obecných zkušeností se totiž předpokládalo, že jeden planetární kontinent bývá dostatečně reprezentativním vzorkem i&#160;pro všechny ostatní a&#160;že ani geologické ani biologické rozdíly nebudou pravděpodobně takové, aby opravňovaly další, podrobnější, a&#160;tedy nákladnější průzkum. Bylo sice docela možné, že na jednom kontinentu budou například vačice a&#160;ježury a&#160;na druhých savci, ale to byl konečně detail, který nestál za zvýšené náklady, a&#160;už vůbec ne za štrapáce dálných letů.</p>
			<p class="MLP_text ParaOverride-1">„Proč se to tu vlastně jmenuje…, jakže se to jmenuje?“ přerušila konečně Kara mlčení.</p>
			<p class="MLP_text ParaOverride-1">„Hepterida. Sedmiveslice starých Řeků, slečno,“ odpověděl Mart a&#160;zmírnil jízdu. Terén dost prudce klesal od pahorků k&#160;zamlženému pobřeží oceánu a&#160;vznášedlo se naklánělo tak, že Eko Dartovi, ležícímu v&#160;poloze skrčence na zadních sedadlech, hrozilo vypadnutí. „Vlastně taky nevím proč. Je to asi sedmá planeta Zeleného slunce&#160;– to byl patrně kořen inspirace nějakého referenta Interplanetární, kde se prý schvalují nová jména.“</p>
			<p class="MLP_text ParaOverride-1">Datové úplně zmizeli a&#160;Mart prastarým instinktem lovce, který nesmazalo ani padesát století víceméně úspěšné civilizace, vnímal neklid ztichlé přírody Hepteridy. Na čele mu vyrazily krůpěje potu. Kradmo se ohlédl na Karu. Měla přivřená víčka a&#160;těžce dýchala. Musí dostat vznášedlo až ke břehu&#160;– snad bude vzduch u&#160;moře svěžejší.</p>
			<p class="MLP_text ParaOverride-1">Zakličkoval mezi omšelými balvany, dopravenými sem před věky nějakým lovcem. Vývoj planet byl kupodivu vzájemně podobný, právě tak jako vývoj mateřských hvězd. Zastavil. Vozidlo lehce dosedlo na písčitou pláž nedaleko břehu.</p>
			<p class="MLP_text ParaOverride-1">„Nechoďte až k&#160;vodě, slečno,“ řekl, a&#160;podivil se vlastnímu hlasu. „Kdoví, co za potvory…“ Kara ho neposlouchala. Dívala se k&#160;obloze.</p>
			<p class="MLP_text ParaOverride-1">„Vidíte to?“</p>
			<p class="MLP_text ParaOverride-1">Viděl to. Vysoko nad nimi se v&#160;záchvěvech časoprostoru, rozmazávajících obrysy a&#160;nechávajících onen předmět v&#160;některých okamžicích zmizet a&#160;pak opět se objevovat, vykrystalizovala z&#160;prázdnoty vesmíru zvláštní kosmická loď. Podobala se tvarem vřetenu a&#160;svými zjevně aerodynamickými liniemi i&#160;zlatou barvou se lišila od všech typů pozemských strojů, jaké Mart znal. Vzhledem k&#160;ekonomii výroby jich ostatně nebylo mnoho. Startovaly vesměs z&#160;Měsíce nebo ze standardní oběžné dráhy a&#160;nad planetami s&#160;atmosférou zůstávaly na orbitě&#160;– technici se tedy nemuseli nutit, a&#160;také nenutili, umísťovat jednotlivé části do uzavřených proudnicových celků. Cestu planetárními atmosférami obstaraly čluny a&#160;nákladní kluzáky, ale tohle docela určitě nebylo ani jedno, ani druhé.</p>
			<p class="MLP_text ParaOverride-1">„Kdyby mé alespoň ta pitomá hlava tak nebolela,“ poznamenala Kara s&#160;nevybíravostí, nad níž by její tiskový tajemník zešedivěl, neboť ji usilovně a&#160;vytrvale vydával za křížence dítěte a&#160;anděla s&#160;dvacetikarátovou světicí. „To nás přiletěli otravovat z&#160;polyvize až sem?“</p>
			<p class="MLP_text ParaOverride-1">Mart milosrdně neodpověděl, ačkoli si byl jist, že tohle bezpečně nejsou otravové z&#160;polyvize a&#160;že by ani polyvize jaktěživa nezaplatila výdaje cesty takového monstra&#160;– loď zatím trochu sestoupila a&#160;bylo možné dohadovat se jejich obrovitých rozměrů. Polyvize by se tak dalece neobtěžovala ani kvůli božské Kaře Karnové, spíš to vypadalo, že se chystá nějaký malér. Nedovedl sice ani přibližně určit jaký, ale nezůstal v&#160;nejistotě dlouho.</p>
			<p class="MLP_text ParaOverride-1">Rozbouřené vlny časoprostoru, které vyvrhly nad Hepteridou kdovíodkud cizí kosmický koráb a&#160;usadily jej téměř přesně nad místo, posvěcené dějem dalšího plánovaného dílu slavného seriálu <span class="MLP_znak_kurziva_11b">Kara z&#160;hvězd</span>, se uklidnily. Koráb zřejmě zaujal postavení na stacionární oběžné dráze&#160;– zavěsil se nad kontinent, zlatě lesklý a&#160;čímsi, co nedovedl popsat, výhrůžný. Mart věděl docela přesně, že v&#160;tuto dobu měli být na Hepteridě sami. Náhodná shoda s&#160;jinou expedicí byla ostatně v&#160;každém případě naprosto nepravděpodobná. Nebylo tu vůbec nic pozoruhodného, jen ponravovití tuři. A&#160;ovšem ztráta Capaxu&#160;37, Asperu&#160;176 a&#160;Regia&#160;07.</p>
			<p class="MLP_text ParaOverride-1">Elektronovým dalekohledem, který byl naštěstí uložen vedle rukavic, krabičky cigaret a&#160;několika dalších krámů v&#160;zásuvce přístrojové desky vznášedla, bylo vidět zhruba totéž, co okem&#160;– plynulé, neporušené linie zlatého korábu bez průzorů (což samozřejmě znamenalo bohaté přístrojové vybavení), bez imatrikulačních znaků a&#160;se sotva znatelnými výstupky otvorů iontových trysek. A&#160;přece něco víc: v&#160;okamžiku, kdy už chtěl Mart dalekohled odložit, vypustil koráb jakési okřídlené těleso, podobné nákladnímu kluzáku, jenže daleko menší a&#160;štíhlejší. Ani <span class="MLP_znak_kurziva_11b">tohle</span> se nepodobalo celkem ničemu z&#160;běžné pozemské produkce. Za zádí VĚCI zažhnula jiskra&#160;– konvenční raketový pohon. Tedy pomocný palubní raketoplán.</p>
			<p class="MLP_text ParaOverride-1">Okřídlený stroj nabral strmý kurs přímo na Marta a&#160;Karu&#160;– alespoň se to zdálo&#160;– Mart však věděl, že ani nejdokonalejší gravilokátory kosmického korábu (pokud by to ovšem byly pozemské gravilokátory) neobjeví z&#160;orbity tak snadno lehké vznášedlo, vyrobené většinou z&#160;umělých, nekovových materiálů. Hmota jejich kosmického člunu se ovšem musí vyjímat na gravilokační obrazovce oproti okolí tak kontrastně a&#160;nápadně jako panáčkující zajíc na kulečníku. Raketoplán se teď asi letí podívat zblízka, co se to na jinak odjakživa klidné a&#160;takřka panenské Hepteridě ocitlo za zajímavost.</p>
			<p class="MLP_text ParaOverride-1">Vzal Karu za ruku a&#160;dovedl ji, aniž se zpěčovala, blíže k&#160;balvanům. Jistota je jistota. Potom bez spuštění motorů přitáhl i&#160;vznášedlo. Po písku jelo lehce jako saně, a&#160;kdo ostatně ví, zda ti v&#160;kosmickém korábu nedovedou na dálku zjišťovat magnetické pole nebo teplo běžícího stroje. Proč si zbytečně komplikovat život?</p>
			<p class="MLP_text ParaOverride-1">Božská Kara zatím ještě nebyla polekaná, jenom mírně udivená a&#160;zmatená.</p>
			<p class="MLP_text ParaOverride-1">„Proč se nevrátíme, pane Stame?! Jistě někdo přiletěl za námi. Totiž za mnou.“</p>
			<p class="MLP_text ParaOverride-1">„Jistě, slečno! Prosím vás, ještě chvilku počkáme. Vysvětlím vám to,“ slíbil Mart co nejpokornějším hlasem. Byl ochoten zavrtat se třeba u&#160;Kařiných nohou do země jako červ, udělá-li jí to radost, jen aby zabránil hysterickému výstupu. Dovedl si ho představit&#160;– asi jako přírodní katastrofu středního rozsahu s&#160;následující epidemií v&#160;postiženém území.</p>
			<p class="MLP_text ParaOverride-1">Vzdálené hučení motoru raketoplánu utichlo. Patrně přistál někde u&#160;základny štábu. Mart by byl hrozně rád věděl, o&#160;čem se asi jeho posádka s&#160;Péťou a&#160;Tobiášem baví, ale tak zvědavý zase nebyl, aby se o&#160;tom hned uháněl přesvědčit. Minuty plynuly v&#160;podivném, zeleném, dusném a&#160;elektrickém tichu silového pole, doprovázejícího každé přistání z&#160;mimoprostoru. Oceán několik metrů pod nimi byl hladký a&#160;nehnutý jako ledová pláň. A&#160;po datech stále ani vidu.</p>
			<p class="MLP_text ParaOverride-1">Konečně se znovu ozval svist startovaného raketového motoru, sílil a&#160;pak opět slábl a&#160;klesal až do hlubokého, vzdáleného brumlání. Stroj se zřejmě vzdaloval nízkým letem někam na opačnou stranu kontinentu. Mart, napjatý a&#160;jakoby ustavičně připravený ke skoku, neměl ani čas si oddychnout, když se ozvala dunivá exploze, doznívající zlostně popuzenou ozvěnou v&#160;soutěskách skalního města kolem.</p>
			<p class="MLP_text ParaOverride-1">Kara ho popadla za rukáv, poslušná pradávného ženského pudu, nevyhýbajícího se ani vytouženým idolům Galaxie.</p>
			<p class="MLP_text ParaOverride-1">„Co to bylo?“</p>
			<p class="MLP_text ParaOverride-1">Mart se ze všech sil snažil nasadit tvář, jaká získala slávu živé předloze panáka na zadních sedadlech vznášedla přesvědčivou a&#160;hromadnou sugescí představy, že se v&#160;přítomnosti chlapa takového kalibru nemůže křehké ženě nic stát, ani kdyby ve vzdálenosti tří metrů vybuchla supernova. Nějak by si s&#160;tím už poradil. Haha.</p>
			<p class="MLP_text ParaOverride-1">Nakonec se odvážil pohladit Karu po ruce.</p>
			<p class="MLP_text ParaOverride-1">„Je mi moc líto, slečno Karnová, ale pravděpodobně to byl náš člun. Doufám, že pan Pritt i&#160;Tobiáš jsou v&#160;pořádku. Hned se tam vypravíme. Nějak to všechno dopadne, uvidíte!“</p>
			<p class="MLP_text ParaOverride-1">Hluboce si uvědomoval hrubé blokování informací. Neřekl totiž Kaře, co věděl od samého počátku jejich společné vyjížďky: Hydrus&#160;17 nebyl na oběžné dráze. Zmizel. A&#160;Hydrus&#160;17 byla kosmická loď, která je dopravila ze Země na Hepteridu.</p>
		</div>
</body>
</html>