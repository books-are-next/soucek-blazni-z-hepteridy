<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">1.&#160;kapitola</p>
			<p class="MLP_dopis_bez1radku_-I- ParaOverride-1">Jakpak si mohu ověřit všechny tyto pochybnosti,<span class="CharOverride-1"> </span>když se tam nahoru nikdy nepodívám? A&#160;proč bych nemohl? Vždyť přece Prométheus kdysi v&#160;nebi byl, když tam ukradl oheň. Jsem snad já méně smělý než on? A&#160;mám snad důvody;<span class="CharOverride-1"> </span>proč si od toho slibovat méně zdaru?</p>
			<p class="MLP_dopis_podpis ParaOverride-1">— Cyrano z&#160;Bergeraku, Cesta na Měsíc</p>
			<p class="MLP_text_bez1radku ParaOverride-1">„Dost, už dost!“ zakvílel srdceryvně režisér hlasem Františka z&#160;Assisi nebo předsedy klubu přátel zvířat, donucených přihlížet odbornému opékání živé kočky.</p>
			<p class="MLP_text ParaOverride-1">Všechno, ale úplně všechno šlo toho dne dokonale v&#160;souladu se škodolibým zákonem schválnosti, uplatňujícím se sice co chvíli i&#160;při každém pádu namazaného krajíce (pochopitelně vždy máslem na podlahu), vydávajícím však květy přímo tropické nádhery všude, kde se filmuje. Všichni profesionálové to ochotně potvrdí. A&#160;čtyři pozemšťané filmovali, lépe řečeno pokoušeli se filmovat, už od časného hepteridského rána, zalitého interesantně zelenými paprsky místního slunce, lámajícími se v&#160;křišťálově jasném vzduchu, takže poněkud připomínalo dort s&#160;pistáciovou polevou. Slovo „pokoušet se“ plně vystihuje situaci&#160;– tentokrát se totiž nepodařilo dodržet ani uspokojivý minimalistický systém JZD, čili Jeden Záběr Denně.</p>
			<p class="MLP_text ParaOverride-1">Kameraman Tobiáš byl dnes stíhán osudem nejvíce. Ukládal s&#160;obličejem preventivně nasupeným do útočné grimasy mučedníka ze záliby kameru do kufříku a&#160;s&#160;takřka bolestnou touhou vzpomínal na blahé doby dávné minulosti, kdy jeho úhlavním přirozeným nepřátelům, divákům, postačil k&#160;zábavě pásek filmu, získaný spolehlivým proháněním celuloidové pentle prostinkou kamerou, v&#160;krajním případě dokonce&#160;– jak fantasticky jednoduché a&#160;zároveň důmyslné!&#160;– poháněné ručním točením klikou. Barevná, plastická, cineramatická a&#160;pocity indukující polyvize ovšem vyžadovala přístroje podstatně složitější, což v&#160;praxi znamenalo tisíce a&#160;tisíce elektronických obvodů, mikrominiaturizovaných bloků (nebo jak se ty zatracené pecičky, co se pořád pálí, jmenují) a&#160;dalších hejblat, odcházejících s&#160;tragickou důsledností v&#160;klíčových okamžicích pečlivě připravované scény polyvizní hry, stojící a&#160;padající s&#160;hlavní osobou a&#160;miláčkem mnoha planet Galaxie, Karou Karnovou.</p>
			<p class="MLP_text ParaOverride-1">Zmíněná slečna právě svěsila pečlivě naučeným pohybem smrtelnou únavou vyčerpané labutě ramen a&#160;odsunula do týla duhově lesklou bublinu přílby výstředního skafandříku, zrozeného v&#160;polyvizní rekvizitárně asi na podkladě snu šíleného cukráře o&#160;kosmonautice. Byl zde ovšem zhola zbytečný, atmosféra Hepteridy byla sice poněkud řidší než pozemská, ale docela dobře dýchatelná a&#160;ke všemu intenzívně provoněná drobnými kvítky místní luční vegetace jako krám s&#160;kořením. Zprvu to bylo nezvyklé, a&#160;někomu snad i&#160;trochu nepříjemné, po čase však způsobovalo vdechování hepteridského vzduchu vzácné a&#160;vybrané potěšení, které by lékaři určitě dopřáli mnoha pozemským i&#160;provinciálním astmatikům a&#160;bronchitikům, nebýt smutné skutečnosti, že nejpohostinnější planeta zeleného slunce byla pro hromadné výpravy trochu z&#160;ruky.</p>
			<p class="MLP_text ParaOverride-1">Všemocná polyvize byla ovšem schopna organizovat tříetapový let mimoprostorem i&#160;pro méně důležité, a&#160;zejména méně slibné, cíle, než jakým nesporně byl další díl nekonečného kosmického seriálu <span class="MLP_znak_kurziva_11b">Kara z&#160;hvězd.</span> Vznikl i&#160;tentokráte za nevědomé spolupráce jakéhosi (jak scénárista doufal) dávno zapomenutého spisovatele sklonku novověku, který v&#160;pochopitelné naivitě a&#160;buranství své doby poslal do vesmíru dva muže, což ovšem pro polyvizi vůbec nepřicházelo v&#160;úvahu. Bylo jisté, že by přesně podle původní předlohy vzniklo cosi, o&#160;čem pak diváci shodně tvrdí, že dnes večer zase v&#160;té pitomé polyvizi NIC, ale VŮBEC NIC nebylo. Východiskem byl miláček miliard&#160;– Kara.</p>
			<p class="MLP_text ParaOverride-1">Kara hvězd vypadala v&#160;tomto okamžiku poněkud jinak, než jak ji znaly zástupy oddaných ctitelů. Vidina pobytu na Hepteridě, postrádající&#160;– vonné koření sem, vonné koření tam&#160;– všech nezbytných životních potřeb polyvizních hvězd, ji děsila. Navzdory osvědčené nyvé něžnosti, s&#160;jakou proplouvala telestěnami několika set planetárních systémů, obšťastňovaných večer co večer polyvizí, měla sto chutí Tobiáše nakopnout. Vyplnění této touhy bránila její znalost zákeřných sprostot, jichž jsou kameramani schopni. I&#160;nejkrásnější žena Galaxie (za niž se Kara pochopitelně považovala, ačkoli to zaujaté poroty soutěží krásy dosud oficiálně neuznaly) má jistě fyzické nedostatky, jež při dostatečně rafinovaném úhlu záběru a&#160;osvětlení na telestěně vyniknou tak, že jsou schopny otřást dokonce i&#160;oddanými a&#160;nekritickými dušemi příznivců, vytvářejícími živné podhoubí popularity.</p>
			<p class="MLP_text ParaOverride-1">„Chudáčku Tobiáši“, řekla nakonec sladce, „máte prostě dneska smůlu. Myslíte, že to <span class="MLP_znak_kurziva_11b">vůbec někdy</span> spravíte?“</p>
			<p class="MLP_text ParaOverride-1">Jako vhodnou kompenzaci a&#160;psychiatry všeobecně doporučované vybití afektu dříve, než adrenalin natropí nenapravitelné škody, nakopla nevinného data, stoupajícího pomalu jako dětský balónek z&#160;trávy, takže se rozpadl do hejna třepetavých pseudomotýlků, panicky prchajících na všechny strany. Chudáček Tobiáš se zuřivě zašklebil a&#160;se syknutím, neboť si přiskřípl palec, přirazil víko pouzdra.</p>
			<p class="MLP_text ParaOverride-1">Režisér Petr Pritt, obecně nazývaný navzdory svým šedivějícím vlasům spolupracovníky téže a&#160;vyšší úrovně Péťou, se rychle vyrovnal se sérií otřesů, které mu uchystal dnešní ztracený den, a&#160;po krátkém rozmýšlení se zahalil do své oblíbené role roztržitého intelektuála, žijícího jinde než okolí, kazící jeho geniální koncepce.</p>
			<p class="MLP_text ParaOverride-1">Bystrý psycholog by mohl z&#160;až příliš dokonalého podání poznat hru. Péťa totiž v&#160;podstatě vůbec nebyl roztržitý, právě naopak, a&#160;jaktěživ nežil nikde jinde než tam, kde právě byl a&#160;pracoval&#160;– nebo to předstíral&#160;– honorářová účtárna polyvize měla v&#160;této věci naprosto jasnou a&#160;vyhraněnou představu. Nebyl dokonce ani intelektuálem v&#160;onom žádoucím slova smyslu, jejž se snažil vsugerovat každé neprozřetelně se blížící mladé ženě s&#160;patřičnými fyzickými vlastnostmi. Občas přetřásaná tvrzení, že by byl schopen tvořit daleko významnější a&#160;hlubší díla než venkoncem dokonale stupidní seriály, byla zdvořilostí nebo omylem. Nebyl by schopen. Odstřelování jednoho dílu za druhým v&#160;přijatelné kvalitě a&#160;na slušné profesionální úrovni bylo jeho nejsilnější a&#160;– což u&#160;Péti obvykle rozhodovalo&#160;– nejsnáze vytěžitelnou stránkou. Jen jednou v&#160;životě se bláhově pokusil o&#160;nekonvenční polyvizní ztvárnění Cholmovy Duhové symfonie, dal si s&#160;tím hrůzu práce, honorář byl směšně nízký a&#160;nakonec materiál, na nějž dodnes dramaturgie Hlavní hudební redakce galaktické poly­vize vzpomíná s&#160;hrůzou, nikdy nespatřil telestěny. Od té doby se již nikdy nezpronevěřil svému životnímu poslání okrádat miliardy nevinných tvorů o&#160;čas, promrhaný před telestěnami, kam usedali naprosto přesvědčeni, že to bude určitě zase pěkná pitomost, a&#160;nemýlili se. Ale usedali&#160;– a&#160;rada bohů polyvize to naštěstí pro Péťu věděla a&#160;oceňovala.</p>
			<p class="MLP_text ParaOverride-1">Roztržitý intelektuál Péťa už dávno seděl ve čtyřmístném terénním vznášedle, které dovlekli na Hepteridu přes protesty spořivé produkce především s&#160;ohledem na Karu obdařenou výraznou nechutí ke každému pohybu. Transport sice znamenal četné komplikace, ty však dohromady nevyvážily úděsné možnosti obtíží se statečnou hrdinkou Karou, kdyby se octla v&#160;přímém styku s&#160;některou z&#160;méně příjemných&#160;– i&#160;když vesměs neškodných&#160;– ukázek hepteridské fauny, jejíž pečlivé odstranění z&#160;prostoru filmování bylo vedle mnoha dalších činností úkolem čtvrtého a&#160;posledního člena štábu, děvčete pro všechno a&#160;redaktora Marta Stama.</p>
			<p class="MLP_text ParaOverride-1">Jako pouhý redaktor tu vlastně neměl co dělat a&#160;cesta na Hepte­ridu mu byla produkčním oddělením povolena pouze pod podmínkou, že bez reptání zastane funkci skriptky, rekvizitáře a&#160;podle potřeby osvětlovače, garderobiéra, kuchaře, šoféra, mechanika, maskéra a&#160;komorníka. A&#160;samozřejmě i&#160;redaktora pořadu, uká­že-li se nutnost navzdory očekávání trochu přičesat scénář podle místních podmínek. Mart věděl dost dobře, co ho čeká. Dávno znal železný a&#160;staletími posvěcený zákon polyvize neudělat za nikoho nic, i&#160;kdyby ševci padali a&#160;i kdyby měl například kabel aparatury zvukaře, uneseného vesmírnými bytostmi, zarůst trním a&#160;hložím uprostřed zvířecky se nudících osvětlovačů. Věděl to, a&#160;přece letěl, protože, jak každému na potkání vysvětloval, tohle byl jeho první dálný let, dokonce se třemi skoky mimoprostorem a&#160;až do okrajových částí Galaxie. Někdo se tak daleko nedostane po celý život, a&#160;tak Mart nadšeně popadl příležitost a&#160;nepustil ji.</p>
			<p class="MLP_text ParaOverride-1">Upravování scénáře byl zatím ušetřen. Díky Péťově rutině šlo až do dnešní kalamity všechno jako na drátku. Právě teď byl zaměstnán funkcí rekvizitáře&#160;– snažil se totiž různými kopanci přimět hepteridského tura, aby laskavě popolezl o&#160;kousek dál a&#160;aby do zítřka nezničil pečlivě vybraný a&#160;(Martem, to se rozumí) upravený prostor příštího záběru.</p>
			<p class="MLP_text ParaOverride-1">Hepteridský tur se ovšem jmenoval v&#160;kosmozoologické systematice docela jinak a&#160;případněji, jenomže nikdo ze štábu nevěděl jak a&#160;už vůbec se o&#160;to nezajímal. Jen Mart, jehož koníčkem byla stará a&#160;zvetšelá literatura z&#160;přelomu novověku a&#160;kosmověku, tyto neforemné obludy miloval pro fantastickou shodu jejich neuvěřitelné existence s&#160;předpovědí H.&#160;G.&#160;Wellse z&#160;románu <span class="MLP_znak_kurziva_11b">První lidé na Měsíci</span>, tiše a&#160;anonymně stojícího u&#160;kolébky scénáře: „…&#160;Nejsilněji na mne působily turovy nesmírné rozměry; v&#160;pase měřil nějakých osmdesát stop, dlouhý byl snad dvě stě. Boky se mu zvedaly a&#160;klesaly namáhavým dýcháním. Všiml jsem si, že to obrovité, ochablé tělo leží na zemi a&#160;že kůži má svraštělou a&#160;bílou, ale podél páteře se mu rozlévalo černé grošování. Nohy jsme neviděli. Myslím, že jsme tehdy rovněž spatřili alespoň profil hlavy téměř bez mozku, s&#160;šíjí zarostlou tukem, se slintající všežravou tlamou a&#160;s&#160;pevně zavřenýma očima. Letmo jsme zahlédli rozlehlou rudou jámu, jak ta stvůra otevřela tlamu k&#160;novému bekotu a&#160;řevu; dýchalo to na nás a&#160;pak se netvor převalil na bok, vlekl se kupředu po zemi, přičemž poskládal celou svou tuhou kůži do záhybů, opět se překulil, a&#160;tak se kolem nás sunul a&#160;drtil si křovím cestičku, až ho vbrzku skryla našim zrakům hustá spleť…“</p>
			<p class="MLP_text ParaOverride-1">Mart si tuto pasáž znovu přečetl před odletem se Země a&#160;opakoval si ji s&#160;lehkým pocitem mrazení nejméně desetkrát za hepteridský den. Tady byl Wellsův měsíční tur, přemístěný ovšem o&#160;nějakou tu tisícovku světelných let od chudáka Měsíce, hemžícího se spíše výletníky a&#160;astronomy než zajímavými zvířaty. Tady byl, obludný a&#160;svrchovaně neestetický&#160;– ovšem jen podle obecných pojmů krásy. Před odletem na Hepteridu byli všichni členové štábu pro jistotu v&#160;tomto ohledu podrobeni cílenému hypnotickému zásahu, takže jim svrasklé bílé tělo, podobné vraku menší vzducholodi, připadalo stejně pozoruhodné, zajímavé, nebo (v&#160;případě Tobiáše, zachmuřeně vzdorujícího kouzlům a&#160;čarám kosmopsychologů) alespoň lhostejné. Jinak by totiž mohly při natáčení nastat obtíže. Tur byl vedle čarokrásné Kary druhým hlavním představitelem epizody, což Kara okamžitě schválila a&#160;uvítala nejen díky hypnotické seanci, ale i&#160;jako krajní a&#160;zajímavé uskutečnění odvěkého a&#160;pro krasavice velice příznivého zvyku dát se doprovázet co nejošklivější přítelkyní. Bylo obtížné představit si dokonce i&#160;v&#160;galaktických dimenzích cokoli, co by poskytovalo k&#160;platinovým kadeřím a&#160;sladkým ústům Kary Karnové uspokojivější kontrast.</p>
			<p class="MLP_text ParaOverride-1">Chudák tur, jehož vlastnosti pan Wells takřka zázračně předpověděl i&#160;co do naprosté neškodnosti a&#160;dobromyslnosti, pokud si člověk dával trochu pozor, aby nebyl nešťastnou náhodou rozdrcen stovkami tun rosolovitého masa, se ovšem díky tvůrčí činnosti scenáristy stal záporným hrdinou příběhu, lstivým a&#160;krvežíznivým, což Péťa hravě a&#160;takřka levou rukou zvládl. Samozřejmě se nevylučovalo ani použití daleko agresivnějších a&#160;hrozivějších potvor, objevených na jiných planetách. K&#160;dispozici by pro všemocnou polyvizi byly třeba i&#160;obrovské pancéřované pseudosépie z&#160;Fredegary, odolávající atomovým bombám menší ráže, jenže proč si komplikovat život a&#160;proč riskovat? Vždyť šlo jen o&#160;jeden z&#160;nesčetných dílů jednoho z&#160;nesčetných seriálů…</p>
			<p class="MLP_text ParaOverride-1">A&#160;tak kopal Mart do bělavého měkkého masa, kam se špička boty nořila jak do huspeniny, s&#160;energií znásobenou zřejmou netrpělivostí božské Kary i&#160;roztržitě nepřítomným Péťovým pohledem, signalizujícím naprosto zřejmou nevýznamnost, ba téměř neexistenci redaktora zdržujícího svou neobratností odjezd.</p>
			<p class="MLP_text ParaOverride-1">Tur se konečně s&#160;uraženým bekotem, odpovídajícím očekávanému hlasovému projevu tvora nejméně stokrát menšího, odvalil do bezpečné vzdálenosti, kde jej zítra docela určitě naleznou uprostřed spaseného kruhu vegetace a&#160;odkud bude možné dokopat jej zase bez nesnází zpět na scénu. Mart si otřel z&#160;čela krůpěje potu a&#160;vyhoupl se za doprovodu významného Kařina povzdechnutí, jak nekonečně dlouho trval tak prostý a&#160;primitivní výkon, za řízení vznášedla. Motor s&#160;tichým bzučením naskočil. Opět jeden zničený filmovací den odešel k&#160;předkům.</p>
		</div>
</body>
</html>