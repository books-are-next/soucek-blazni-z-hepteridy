<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">6.&#160;kapitola</p>
			<p class="MLP_dopis_bez1radku_-I- ParaOverride-1">Abychom to vysvětlili: musíme vyjít z&#160;předpokladu<span class="CharOverride-1">, </span>že jest jen jediný živel; neboť i&#160;když vidíme vodu, zemi,<span class="CharOverride-1"> </span>vzduch i&#160;oheň od sebe oddělené, nikdy nejsou tak dokonale čisté,<span class="CharOverride-1"> </span>aby se vzájemně neprostupovaly.</p>
			<p class="MLP_dopis_podpis ParaOverride-1">— Cyrano z&#160;Bergeraku, Cesta na Měsíc</p>
			<p class="MLP_text_bez1radku ParaOverride-1">Martovy představy o&#160;Kaře se za těch pár dní poněkud změnily, byť i&#160;to nebyla jednoznačně změna k&#160;lepšímu. Kara mu teď tak trochu připomínala letitou dámu, okázale a&#160;manifestačně neschopnou a&#160;bez­radně mávající pažemi (chudinka stará!) jak pelikán, je-li postavena před složitý úkol stisknout správné tlačítko ve výtahu, nevybaveném ještě fonoautomatem, zasahující však s&#160;přesností lumka, kladoucího vajíčka do housenky hluboko ve dřevě, jde-li o&#160;uplatnění nějaké jedovatosti. Příměr ovšem nebyl zcela správný; Kara nebyla jedovatá, ba nebyla ani zlá. Ale její hra na bezmocnou bytost (chudinka děvčátko!) byla stejně virtuózní a&#160;její reakce v&#160;případě potřeby stejně přesné a&#160;účelné. Pro situaci, v&#160;níž se ocitli, to pochopitelně vítal, jenomže ve společnosti Kary Karnové žádný muž nemyslel pouze na přítomnost, zejména pokud sestávala z&#160;obhlížení nesmyslně zničených kosmických člunů a&#160;hledání ztracených korábů a&#160;vysvětlení pro všechny tyhle zmatky. A&#160;kdyby snad přece jen myslel, stala by se Kara již kvůli nezbytné sebeúctě jeho smrtelným nepřítelem.</p>
			<p class="MLP_text ParaOverride-1">Bylo zjevně rozumné opustit okolí člunu. Marta ani nenapadlo hrát si na Robinsona a&#160;hledat nějaké užitečné věci v&#160;přehrabávaných troskách, ačkoli pod cáry plastikových iglú by se téměř určitě nalezly například nějaké jeho oblíbené konzervy. Vyšetřující komise Centrály, která bude záhy řešit případ, jaký nemá v&#160;dějinách kosmické plavby hned tak obdobu, by tím měla zbytečně ztíženou práci. Železná zásoba komprimátů vznášedla určitě postačí až do doby, než se zase ozve před srdcem ťukání. A&#160;Šéf bude&#160;– jak Mart doufal&#160;– dost slušný, aby je nenechal dlouho na holičkách. Už kvůli Kaře a&#160;poprasku, který její zmizení způsobí, a&#160;ovšem i&#160;kvůli Péťovi a&#160;Tobiášovi a&#160;jejich osudu, nerozlučně spojeném s&#160;osudem polyvizní seriálové tasemnice, milované prostšími povahami celé Galaxie. Věřil, že žijí&#160;– <span class="MLP_znak_kurziva_11b">tak</span> daleko by snad ti cvoci z&#160;vřetenovité zlaté lodi bůhvíodkud přece jenom nezašli.</p>
			<p class="MLP_text ParaOverride-1">Ještě před několika hodinami jim Hepterida připadala prostě jako jedna z&#160;mnoha planet, rotujících v&#160;přiměřené vzdálenosti od svých přiměřených sluncí a&#160;obdařených přiměřenou velikostí, což ve vzájemné kombinaci obvykle poskytlo docela slušné podmínky i&#160;pro přiměřenou existenci člověka. Vesmír byl, jak se stále znovu a&#160;znovu ukazovalo, vytvořen podle jednotného schématu, a&#160;život, pokud jej kosmonauti nebo alespoň spektrografy a&#160;bioindikátory sond prokázaly, rovněž. Žádní křemenní bubáci se po Galaxii neproháněli a&#160;nelze říci, že by toho kdokoli příliš litoval. Všechno bylo víceméně jasné… přehledné a&#160;známé. Teď si však Mart s&#160;Karou připadali jak Jeníček s&#160;Mařenkou v&#160;pustém a&#160;nepřátelsky naladěném lese. Dojem nemohly napravit ani duhové koule datů, po zmizení vřetenovitého korábu a&#160;silového pole opět stoupající a&#160;rozpadající se jako vždy, ani ostře zelené moře, zářící v&#160;paprscích místního slunce a&#160;šumící kolem členitých pobřežních skal.</p>
			<p class="MLP_text ParaOverride-1">Vznášedlo se mezi nimi propletlo už podruhé, ale tentokráte na břehu nezastavilo. Mart přepjal řízení na pohyb vodou a&#160;vozidlo se změnilo v&#160;člun, ozdobený za zádí okázalou vlečkou pavích per vodních gejzírů, podobajících se marnotratným sprchám smaragdů.</p>
			<p class="MLP_text ParaOverride-1">„Jste si docela jistý, Stame, že se neutopíte?“ zeptala se Kara docela zbytečně a&#160;nelogicky.</p>
			<p class="MLP_text ParaOverride-1">„Nikoliv, slečno,“ odpověděl nemilosrdně, i&#160;když podle pravdy. „Stává se, že i&#160;plazmové články občas selžou, a&#160;kdyby se to náhodou stalo uprostřed oceánu… Naštěstí tu není moc široký, pokud si vzpomínám na mapy hemisfér Hepteridy. Zůstaly tam,“ kývl hlavou přes rameno. Pro jistotu si nechal pro sebe další poněkud znepokojující skutečnost, že hydrobiologický průzkum oceánu Hepteridy se co do pokročilosti nebezpečně přiblížil nule a&#160;že nebylo možné vyloučit setkání s&#160;nepříjemnými ukázkami místní mořské fauny. I&#160;když to ovšem nebylo příliš pravděpodobné a&#160;i když byl kromě víceúčelového zapalovače jako zplnomocněnec Centrály ozbrojen ještě důmyslným editorem paprsků, šokujících, ochromujících, nebo v&#160;krajním případě&#160;– což vždy znamenalo vyplňování sáhodlouhých protokolů&#160;– zabíjejících všechny živé tvory rozumné velikosti a&#160;víceméně normální anatomie.</p>
			<p class="MLP_text ParaOverride-1">Naštěstí ho nemusel použít. Na hladině se neukázalo nic kromě malých živočichů, podobných medúzám, ale opatřených ploutvemi, kteří se před přídí vznášedla zděšeně rozjížděli na všechny strany. Vodní příšery, ozdoba románů a&#160;cestopisů a&#160;nezbytná rekvizita vyprávění všech Vysloužilých veteránů Galaktické, měly ten den patrně volno. Málem se však stalo něco horšího: šumění vody, odstřikované tryskami vznášedla, zprvu přehlušilo svist raketoplánu, přestávajícího nad obzorem nedaleko naší dvojice. Mart teprve v&#160;posledním okamžiku vypnul motory: gejzíry by byly vznášedlo prozradily i&#160;při docela obyčejném optickém pozorování stejně bezpečně jako kdysi chudáky velryby blahé paměti.</p>
			<p class="MLP_text ParaOverride-1">Mart si z&#160;duše oddychl a&#160;zapálil zaslouženou cigaretu. Na palubě raketoplánu zřejmě neměli biodetektor&#160;– jinak by je na hladině oceánu objevili bez obtíží a&#160;za všech podmínek, s&#160;výjimkou plavby v&#160;hloubkové ponorce. A&#160;na tuto možnost ani zkušená polyvizní produkce při zajišťování prachobyčejného exteriéru nepomyslela. Bylo to vlastně zajímavé a&#160;podnětné; raketoplány galaktické vesměs biodetektory vybaveny byly, aby mohly v&#160;případě potřeby sloužit jako záchranná letadla a&#160;v&#160;této funkci posbírat příliš horlivé expedice, které se dostaly do maléru. Opět další důkaz, že vřetenovitý kosmický koráb neměl s&#160;pozemskými konstrukcemi mnoho, nebo dokonce vůbec nic společného.</p>
			<p class="MLP_text ParaOverride-1">Když zvuk raketoplánu utichl, zapnul Mart opět motor vznášedla. Čím dříve budou schováni někde na Druhém kontinentu, tím lépe. Pomocná expedice je najde bez problémů i&#160;tam.</p>
			<p class="MLP_text ParaOverride-1">„Vidíte, pane Stame,“ dotkla se Kara Martova ramene, „ty mraky před námi?“</p>
			<p class="MLP_text ParaOverride-1">Nad vlnami se v&#160;dálce objevila proti zelené obloze světlejší, nadýchaná silueta, objímající nepravidelnou křivkou celý obzor.</p>
			<p class="MLP_text ParaOverride-1">„To nejsou mraky, slečno Karnová,“ řekl po chvíli Mart, když už si byl docela jistý, „to jsou hory.“</p>
			<p class="MLP_text ParaOverride-1">Obrovské hory Hepteridy s&#160;věčně zasněženými vrcholky. Mart věděl, že se nějak jmenují&#160;– dočetl se to v&#160;navigačním schématu&#160;–, nevzpomínal si však už jak. Zaujímaly celý Druhý kontinent jako gotický chrám, vysílající z&#160;okrajů střech výběžky chrličů až k&#160;moři, a&#160;každý nos každého chrliče byl horou, světem sám pro sebe. Předchozí expedice možná přistály na některém z&#160;nosů některého chrliče&#160;– čímž byl průzkum formálně proveden a&#160;uznán za dostatečný i&#160;pro trochu legrační podnikání polyvize, ačkoli se při něm místo tvrdých chlapů z&#160;Předvojové sekce Galaktické motá po cizí planetě miláček diváků Kara Karnová ve výstředním skafandříku, zneuznaný intelektuál Péťa a&#160;mučedník Tobiáš, kéž je nepotkalo nic zlého! A&#160;pak najednou nějaký blázen zničí kosmický člun, odtáhne kdovíkam Hydrus&#160;17 a&#160;zlikviduje nebo si odloží do mimoprostoru Capax, Asper a&#160;Regius. A&#160;všechno je hned jinak.</p>
			<p class="MLP_text ParaOverride-1">Mart odhodil cigaretu širokým obloukem do vln.</p>
			<p class="MLP_text ParaOverride-1">„Jsou nádherné, viďte?“ žasla Kara nad vznosnou siluetou hor, které se už rychlou plavbou, vlastně letem, přiblížily tak dalece, že umožňovaly rozlišit i&#160;ostře končící pásmo bujné zelně, šedomodrých skal a&#160;bílých sněhových polí a&#160;ledovců, sestupujících tu a&#160;tam dlouhými jazyky splazů do údolí. „Víte, jaká by to byla senzace, mít tu chatu?“</p>
			<p class="MLP_text ParaOverride-1">Mart věděl, nebo si to alespoň dovedl představit, a&#160;byl velice rád, že k&#160;tomu patrně hodně dlouho nedojde. Cítil, že by se do téhle scenérie nehodila ani božská Kara, ani její chata, která by určitě měla nějaký halucinatorní tvar jako z&#160;opojení drogami a&#160;nejméně osm pokojů, ani manifestačně mužný zjev Eko Darta, hopkujícího po skalách, aby dokázal výkonnost svého svalstva.</p>
			<p class="MLP_text ParaOverride-1">„Je to tu zatím trochu osamělé,“ podotkl, „Hepterida je zcela ne­obydlená. Bioindikátory tu nezjistily na souši nic než tury a&#160;několik druhů dalších a&#160;menších potvor. Žádný inteligentní život, to se rozumí. Nudila byste se tu, slečno Karnová.“</p>
			<p class="MLP_text ParaOverride-1">Nemohla odtrhnout oči od kaleidoskopu proměnlivých kamenných tvarů. Skály tu vytvářely pyramidy, hranoly a&#160;jehlany, tu a&#160;tam byly formovány do bizarních podob abstraktních plastik, zdobících náměstí a&#160;křižovatky tohoto mlčícího města, odvíjejícího se před jejich očima jako širokoúhlý film. Podobnost s&#160;městem zvyšovaly kamenné mosty, klenoucí se nad zlomy a&#160;puklinami terénu.</p>
			<p class="MLP_text ParaOverride-1">„Město obrů,“ řekl Mart zamyšleně a&#160;polohlasně. „Vidíte, slečno Karnová? Náš svět byl ještě velmi mladý, když je tu hepteridské sopky vystavěly.“</p>
			<p class="MLP_text ParaOverride-1">„Město?“ podivila se Kara. „Myslíte něco jako Babylón nebo pyramidy?“</p>
			<p class="MLP_text ParaOverride-1">„Ne,“ zavrtěl hlavou Mart. „To všechno takřka září novotou. Myslím na Atlantidu a&#160;Lemurii, Commorion a&#160;Uzuldaroom. Myslím na hříšné město Olathoë v&#160;zemi Lomar. Myslím na města, jejichž jména se vyslovují jenom šeptem, na Valusii, R’lyeh a&#160;Ib v&#160;zemi Mner. Nebo o&#160;nichž se jenom mlčí jako o&#160;bezejmenném městě ve Velké arabské poušti…“ Trhl sebou a&#160;přejel si dlaní čelo. „Promiňte. Mluvím jako obvykle nesmysly.“</p>
			<p class="MLP_text ParaOverride-1">Kara se na něho na okamžik pozorně zadívala, ale mlčela.</p>
			<p class="MLP_text ParaOverride-1">Vznášedlo se blížilo ke břehu a&#160;Mart je řídil pomalu podél skal, aby nalezl nějakou zátoku nebo kousek písčité pláže pro přistání&#160;– zatím marně. Ostré útesy se táhly dál a&#160;dál souvislým pásem a&#160;pod nimi syčel příboj.</p>
			<p class="MLP_text ParaOverride-1">A&#160;pak jej uviděl. Na jednom z&#160;balvanů stál nehnutě muž v&#160;jakémsi výstředním, zřaseném, bílém rouchu. Marta napadlo, že je to snad Péťa nebo Tobiáš, kteří si z&#160;nedostatku vhodnějšího šatstva, jež vzalo při výbuchu zasvé, posloužili osuškou, ale sotva se vznášedlo dostalo blíže k&#160;nehnuté postavě, zjistil, že se mýlil. Muž byl daleko starší, s&#160;tváří snědou, osmahlou a&#160;vrásčitou jako pergamen. Božská Kara si přesto pro jistotu upravila navyklým ladným pohybem vlasy.</p>
			<p class="MLP_text ParaOverride-1">„Možná že to tu tak <span class="MLP_znak_kurziva_11b">docela</span> opuštěné není, pane Stame!“ zavrkala sladkým hlasem, uvádějícím Galaxii do vytržení.</p>
			<p class="MLP_text ParaOverride-1">Mart jenom zíral.</p>
		</div>
</body>
</html>