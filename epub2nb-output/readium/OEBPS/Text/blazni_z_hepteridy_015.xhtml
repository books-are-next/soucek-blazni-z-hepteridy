<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">11.&#160;kapitola</p>
			<p class="MLP_dopis_bez1radku_-I- ParaOverride-1">Nemohl jsem se ubránit smíchu, když jsem slyšel, jak se tu svádějí bitvy podle přísných pravidel; a&#160;za příklad věru o&#160;mnoho důmyslnější politiky jsem uváděl zvyky naší Evropy, kde vladař neopomine využít jediné výhody; která mu může dopomoci k&#160;vítězství.</p>
			<p class="MLP_dopis_podpis ParaOverride-1">— Cyrano z&#160;Bergeraku, Cesta na Měsíc</p>
			<p class="MLP_text_bez1radku ParaOverride-1">Šéf mohl, samozřejmě, použít radiovideofonie, ale představa, že by mezi každou otázkou a&#160;odpovědí uplynulo nevyhnutelných osmdesát minut (což byla doba, potřebná právě v&#160;té době k&#160;překlenutí vzdálenosti Země&#160;– Saturnův měsíc Titan rychlostí elektromagnetických vln 300&#160;000&#160;km/s) a&#160;že by tedy rozhovor docela určitě ztratil bezprostřednost a&#160;švih, jej děsila. Několik sekund si vyčítal, že už dávno Aslana nevybavil gravifonií, a&#160;pak výčitku rázně zavrhl, protože tihle pánové tak jako tak chtějí mít pokud možno všechno jako dětičky před Vánoci, a&#160;požádal příslušnou sekci, aby mu s&#160;Aslanem zprostředkovala schůzku na pozemské standardní orbitě. Koneckonců je Aslan o&#160;dobrých osmdesát let mladší, ať se tedy trochu namáhá, když už se musí namáhat i&#160;sám Šéf. Velkoryse si nepřipustil myšlenku, že to pro něho znamená pár minut v&#160;kyvadlovce z&#160;letiště docela nedaleko domu a&#160;pro Aslana skok mimoprostorem se všemi nepříjemnými fyziologickými následky. A&#160;pomyslel-li přece, pak s&#160;mírnou škodolibostí, kterou cítil vždycky, když Aslana a&#160;jeho mládence něco postihlo. Což nebývalo tak zřídka.</p>
			<p class="MLP_text ParaOverride-1">Za necelé tři hodiny vyplivl duplikátor na Šéfův psací stůl plastikovou kartu potvrzující konferenci v&#160;zadaném salónku standardní orbitální stanice Terra&#160;III. Odlet kyvadlovky ze Země byl&#160;– jak se Šéf přesvědčil pohledem na hodinky&#160;– naplánován za tři čtvrtě hodiny. Času je tedy dost. Kdosi kdesi v&#160;záhadné spleti Centrály, kdo vyřizoval Šéfův pokyn, byl tak rozumný nebo znal Šéfovy zvyky do té míry, že se ani nepokoušel nabízet mu jedno z&#160;početných raketových taxi, létajících pro Centrálu a&#160;obvykle daleko předem zadaných důležitými mládenci, jejichž význam a&#160;starosti se v&#160;žádném případě nedaly srovnávat s&#160;odpovídající zátěží Šéfa.</p>
			<p class="MLP_text ParaOverride-1">Terra&#160;III byla mnohoúčelovou kosmickou stanicí, kroužící kolem Země na polární dráze, takže při každém odletu míjela obě točny&#160;– vzhledem k&#160;pootočení Země, po každé obrátce by tedy tvořil záznam její dráhy na glóbu cosi podobného síti poledníků. Každodenně se ocitala alespoň dvakrát poměrně blízko kteréhokoli místa na Zemi. Kyvadlovky, zřízené v&#160;25.&#160;století takřka ve všech větších střediscích, vynášely k&#160;ní do výšky 300 kilometrů cestující i&#160;náklad v&#160;několika málo minutách a&#160;byly pak vtahovány do některého z&#160;mnoha magnetických průvlaků. Zde odpočívaly až do okamžiku, než se znovu ocitly v&#160;dostatečně výhodném postavení pro návrat klouzavým letem na domovské letiště. Bylo to rychlé, levné a&#160;elegantní řešení mnoha svízelných problémů, počínaje dopravou na odlehlá místa Země a&#160;konče odpadnutím poněkud riskantních přistávacích manévrů křehkých a&#160;bizarně tvarovaných korábů, schopných vstupovat do mimoprostoru. Zde, na orbitě, bylo všechno snazší než na pevné zemi. Zde bylo vlastně ledacos jedině možné. A&#160;nelze ovšem zapomenout ani na milence, básníky a&#160;jiné podobně postižené, kteří vyhledávali podle meteorologických zpráv v&#160;jasných dnech Terru III a&#160;zatěžovali provoz početných vyhlídkových restaurací, kochajíce se od počátku kosmověku sice naprosto všedním, ale nikdy úplně nezevšednělým pohledem na modrou kuličku tam dole.</p>
			<p class="MLP_text ParaOverride-1">Šéf byl po celou cestu k&#160;letišťátku kyvadlovky mučen velikášskou představou, že se personál kolem něho shlukne v&#160;uctivém obdivu a&#160;že se stane středem nevítané pozornosti ostatních cestujících, takže byl krutě zklamán, když si ho nikdo nevšiml, když jeho blankytná úvěrová karta pro všechny galaktické linky (a&#160;takových síťovek nevydávala Centrála právě moc) nevzbudila zájem ani registračního robota, který cosi nesrozumitelného a&#160;patrně zdvořilého zachrchlal z&#160;odřeného magnetofonového pásku, ani letušky, jež jej odborným hmatem připoutala ke křeslu asi se stejným zájmem, jako by proti lehkému přetížení zajišťovala pouzdro na basu. Kyvadlovka měla tentokrát jen málo cestujících&#160;– ze stovky míst natěsnaných v&#160;dlouhé úzké kabině byla sotva čtvrtina obsazena. Šéf spolkl (pro jistotu) pilulku, doporučenou pánům starším sto let při jakémkoli přetížení (ačkoli těch půl g navíc sotva stálo za řeč a&#160;Šéf si byl jist, že by se bez pilulky nějak vyrovnal se třemi, možná i&#160;čtyřmi g) a&#160;zavřel oči. Aslan byl už také na cestě, podstatně delší, i&#160;když ovšem z&#160;mimoprostoru vypadne dříve, než se tahle kyvadlovka (už by, jak si Šéf při zvuku nízkotlakových plazmových motorů uvědomil, dávno potřebovala do šrotu) dohrabe těch pár set kilometrů k&#160;orbitální stanici.</p>
			<p class="MLP_text ParaOverride-1">Do rezervovaného salónku jedné z&#160;lepších vyhlídkových restaurací vešli téměř současně. Aslan, štíhlý a&#160;snědý (slunce planety, kde se narodil, nešetřilo ultrafialovými paprsky), se nápadně přidržoval stěny, což Šéf pochopitelně připisoval dávno známému a&#160;takřka nevyhnutelnému vlivu mimoprostoru na velejemné zařízení labyrintu vnitřního ucha, zajišťujícího rovnováhu, takže byl málem v&#160;pokušení projevit přiměřenou dávku soucitu. Pak ale zcela neklamně ucítil i&#160;přes bariéru vůně ústní vody koňak. Aslan si toho povšiml a&#160;zašklebil se.</p>
			<p class="MLP_text ParaOverride-1">„Slavíme ruku, Šéfe. To se jednou za rok musí, marná sláva. Budete mne potřebovat dlouho? Mládenci mě ani nechtěli pustit. Chápete, že?“ Mírně a&#160;decentně říhl.</p>
			<p class="MLP_text ParaOverride-1">Šéf si vyčítal, že jej vytrhl od slavení ruky právě jen tak dlouho, než sám sebe přesvědčil, že by musel mít elektronickou paměť, aby si zapamatoval kdejaký nesmysl, například datum 30.&#160;dubna 1983, kdy se rota kapitána Danjoua (toho s&#160;dřevěnou rukou) na mexické farmě Cameronu bránila padesátinásobné přesile jedenáct hodin a&#160;takřka do posledního muže. Mládenci na Titanu, označováni i&#160;ve vnitřním, a&#160;tedy důvěrném styku Galaktické kódovým názvem Výzkumná skupina TAS, to neměli lehké. Právě naopak. Téměř neustálý pobyt pod plastikovou kopulí vyžadoval již předem dlouhé a&#160;pečlivé zkoumání psychiky každého jednotlivce, aby nedošlo k&#160;nepříjemnostem, jejichž náprava by byla těžká, nebo vůbec nemožná. Aslan totiž ve skutečnosti velel vojenské jednotce, jediné pravidelné vojenské jednotce v&#160;celé lidmi obydlené části Galaxie, přísně tajné a&#160;izolovanější než koptický klášter v&#160;egyptské poušti, jejíž písek je ostatně zemským rájem na pohled i&#160;jinak oproti střídavě vroucímu a&#160;opět tuhnoucímu moři zmrzlého metanu, pokrývajícímu největší Saturnův měsíc. Obydlené planety měly pochopitelně svou vlastní pořádkovou policii, zasahující v&#160;nepředvídaných případech porušení několik set let osvědčené společenské struktury několik miliónů let starou nevyzpytatelností lidského mozku. Tyto policejní jednotky byly obvykle vyzbrojeny pramálo děsivým prostředky, ale až dosud splnily svou funkci. Postačí však zcela určitě a&#160;vždy?</p>
			<p class="MLP_text ParaOverride-1">Tato otázka trápila vedení Galaktické centrály tak dlouho, až byla konečně po nekonečných poradách zřízena Výzkumná skupina a&#160;zároveň jmenován její velitel. Došlo k&#160;tomu po neméně nekonečných psychotestech a&#160;zkoumání, zda zbraně&#160;– <span class="MLP_znak_kurziva_11b">jediné</span> opravdu účinné zbraně celé Galaxie&#160;– nejsou svěřovány muži se skrytou ctižádostí zahrát si na mocnou bytost.</p>
			<p class="MLP_text ParaOverride-1">Aslan obstál. Již déle než patnáct let byl v&#160;čele jednotky, jejíž počet představoval přibližně prapor armády z&#160;počátku kosmověku, palebná síla však byla schopná zanechat jakési&#160;– byť nepříliš zřetelné&#160;– stopy v&#160;nebeské mechanice kteréhokoli hvězdného systému. Jinými slovy vymazat průměrnou planetu z&#160;vesmírných katalogů, aniž by bylo vyčerpáno všechno střelivo.</p>
			<p class="MLP_text ParaOverride-1">Aslan, podobný spíše pečlivému úředníkovi než reprezentantu galaktické soldatesky (jak by žurnalisté zcela určitě Výzkumnou skupinu nazvali, kdyby o&#160;ní ovšem měli tušení), neměl vojenskou hodnost, obvyklou v&#160;daných dobách. Kromě toho byl jakýkoli další postup ve službě vyloučen, takže nebylo třeba označovat jeho pracně zlezené schůdky.</p>
			<p class="MLP_text ParaOverride-1">„Kterého vašeho člověka to vlastně tenkrát napadlo s&#160;tou cizineckou legií,“ zavrtěl Šéf jako přátelské zahájení hovoru. „Oslava ruky! Dřevěná ruka kapitána Danjoua! Nemohli jste si vybrat něco důstojnějšího?“</p>
			<p class="MLP_text ParaOverride-1">Aslanovi se už zřejmě podařilo přemoci jak říhání, tak lehké kolísání. Farmakologie 25.&#160;století měla k&#160;dispozici prostředky, které občas dokázaly i&#160;ze zcela společensky unaveného akademického malíře takřka okamžitě restaurovat osobu schopnou komunikace, krátce zázračné. Aslan měl asi něco podobného pro všechny případy ve svém služebním kosmoletu, se kterým se před několika minutami vykutálel z&#160;mimoprostoru v&#160;bezpečné vzdálenosti opodál stanice Terra&#160;III.</p>
			<p class="MLP_text ParaOverride-1">„Mohli,“ připustil. „Mohli bychom oslavovat třeba Dropův skafandr. Víte, šéfe, to byl ten chlapec, který <span class="MLP_znak_kurziva_11b">opravdu</span> jako jediný dostal na Fredegaře supersépii a&#160;ovšem supersépie dostala vzápětí jeho. Nicméně třeba to, co zbylo z&#160;raketometu Kolie Diva na Masteru. Jenomže moji mládenci jsou hrozně romantičtí, Šéfe – jinak bychom je na Titan asi vůbec nedostali.“</p>
			<p class="MLP_text ParaOverride-1">Šéf neshledával nic zvlášť romantického ve střídavě vroucím a&#160;mrznoucím moři metanu, ale vkus může být rozličný. A&#160;Aslan měl spíš na mysli občasné nasazení Výzkumné skupiny. Ta byla ovšem vždycky vzrušující jak pro přímé účastníky, tak pro Radu, upadající do hluboké a&#160;vydatné deprese z&#160;ustavičných úvah, jestli se to přece jen nedalo zřídit jinak a&#160;lépe, a&#160;především delikátněji. Aslanovi mládenci rozhodně delikátní nebyli a&#160;jen blázen by to očekával při životě, který mezi naprostou nudou a&#160;stejně naprostým riskováním života vedli. Nasazovat život bylo něco neobvyklého a&#160;vlastně absurdního v&#160;této době. Kapitáni kosmických tras občas utrpěli infarkt nad tím, co jim usoužený kuchař s&#160;laskavou pomocí řas a&#160;konzerv soustavně předkládal a&#160;vydával za jídlo. Nebyl však dosud zaznamenán případ infarktu při setkání se zákeřným rojem meteorů, nebo dokonce se zelenými pumprlíky, ozbrojenými laserovými paprskomety tvaru hákovnic, vyskytujícími se houfně v&#160;obrazových seriálech. Výzkumná skupina měla za sebou několik zdařilých akcí na planetách určených ke kolonizaci, jejichž fauna byla poněkud příliš agresivní vůči naprosto bezbranným, holým dvounožcům, vlastnícím pouhé rudimentární zbytečky smyslů, samozřejmých každému slušnému šavlozubému tygru. A&#160;jednou nezdařenou akci na Fredegaře, kde se supersépie ukázaly takřka nezranitelné atomovými bombami, ba dokonce díky výsledné radiaci zřejmě značně zvýšily svou i&#160;tak dost blahobytnou životní úroveň. Fredegara byla pak ze seznamu plánovaných kolonizací vyškrtnuta a&#160;o&#160;celé věci se v&#160;Galaktické zachovávalo povznesené mlčení jako o&#160;provaze v&#160;domě oběšence. Připustit, že je v&#160;Galaxii cosi zjevně pitomého&#160;– a&#160;supersépie zcela jistě inteligencí nevynikaly&#160;– co vzdoruje i&#160;nadmíru pyšnému člověku kosmického věku, bylo zahanbující, ačkoli nezaviněné.</p>
			<p class="MLP_text ParaOverride-1">Hlavní smysl Výzkumné skupiny byl však v&#160;její prosté existenci. Země byla stále kulturním a&#160;správním Centrálem obydlené Galaxie, i&#160;když všechny kolonizované planety měly, přály-li si to, nejen naprostou hospodářskou i&#160;politickou samostatnost, ale i&#160;úplnou izolaci, z&#160;níž obvykle po čase vycházely poněkud pošramoceny a&#160;značně zkroušeny. V&#160;určité fázi vývoje (Šéf se domníval, že ve fázi takřka zákonité) se na kolonizovaných planetách objevovaly ostré tendence proti vůdčí a&#160;koordinační úloze Země, snahy o&#160;vytvoření dalších center, jež by ovšem vnesly nepředstavitelný zmatek do i&#160;tak složité administrativy galaktické kooperace, někde dokonce doprovázené náběhem k&#160;vytvoření vlastního jaderného průmyslu, interstelárních bojových nosičů a&#160;dalších bubáků, které chtěla ta či ona čerstvě osídlená planeta postavit za svá kosmická humna jako milníky a&#160;podle možností je nenápadně posunovat tak daleko, kam až to půjde. V&#160;těchto případech postačila obvykle co nejdůvěrnější a&#160;přátelská zmínka, samozřejmě pod slavným slibem naprosté diskrétnosti, o&#160;existenci Výzkumné skupiny kdesi v&#160;Galaxii, aby byly problémy řešeny na rozumné základně bez nervozity, nutně vyvolávané hrotem oštěpu, významně zabořeným do zad, nebo nějakou jeho modernější variantou. Ale to jen tak mimochodem.</p>
			<p class="MLP_text ParaOverride-1">Aslan objednal pro oba po sklence koňaku, což Šéf ocenil jednak proto, že měl koňak docela rád, jednak že se jeho společník a&#160;podřízený nesnaží hrát si na pokryteckého svatouška a&#160;že se nijak netají přívětivým projektem rychle dohnat handicap, jenž si ze společenských důvodů farmakologicky způsobil v&#160;kosmoplánu, co nejrychleji se vrátit na Titan a&#160;s&#160;mládenci se zkárovat. Na věčnou paměť dřevěné ruky kapitána Danjoua.</p>
			<p class="MLP_text ParaOverride-1">„Aha, vy jste se ptal, koho napadla ta cizinecká legie,“ vztyčil Aslan prst. „Tak to tedy opravdu nevím, ale rozčilovat vás to nemusí, Šéfe. Nemají tušení, jaké svinstvo to tenkrát <span class="MLP_znak_kurziva_11b">skutečně</span> bylo. Dneska po všech těch stoletích už zbyla jenom romantika mechanických palných zbraní a&#160;šavlí a&#160;bílých <span class="MLP_znak_kurziva_11b">képi</span>…“</p>
			<p class="MLP_text ParaOverride-1">„Snad dokonce nenosíte ty směšné čepice, člověče nešťastná!“ vzrušil se Šéf. Aslan odmítavě zavrtěl hlavou a&#160;obrátil do sebe sklenku s&#160;nezvyklou křepkostí.</p>
			<p class="MLP_text ParaOverride-1">„Nic takového. Dokonce civizi… civilizovaný skafandr pro výzkumníky, to se ví, že vespod trochu vylepšený. No a&#160;cizinecká legie přece jsme, nebo ne? Zatím jsem žádný přírůstek ze Země nezapisoval. Pokud vím.“</p>
			<p class="MLP_text ParaOverride-1">Věděl dobře. Jedním z&#160;taktických manévrů Centrály byl výběr předem vytipovaných adeptů pro Výzkumnou skupinu výhradně z&#160;obyvatelstva mimozemských planet (fyzická zdatnost, věk ne starší sedmdesáti let, IQ&#160;130 a&#160;více, rozumná pravděpodobnost mlčenlivosti po propuštění ze služby, inženýrský nebo doktorský diplom v&#160;některém z&#160;vhodných obzorů a&#160;ovšem žádné závazky). Země nechtěla, a&#160;ani si nemohla dovolit vystupovat v&#160;roli mentora. Někteří členové Rady byli na toto důmyslné řešení nezřízeně pyšní. Šéf byl v&#160;hloubi duše přesvědčen, že to je pitomost, ale nechával si svůj názor pro sebe.</p>
			<p class="MLP_text ParaOverride-1">Vysvětlil Aslanovi v&#160;hrubých rysech a&#160;v&#160;potřebném rozsahu situa­ci. „Nemyslím, že by tentokrát šlo o&#160;agresi, Aslane,“ řekl nakonec. „Dokonce ani o&#160;přípravu k&#160;ní. Ti blázni z&#160;Hepteridy, pokud to ovšem mají na svědomí oni, nevypadali před devadesáti lety, když nám zmizela Phoebe&#160;06, ani o&#160;chlup agresivněji než čerstvě vylíhnuté kuře. Člověk se ovšem může mýlit, a&#160;ještě spíše se může změnit. Vůbec by mne nenapadlo posílat vás tam, nebýt Capaxu&#160;37 s&#160;nákladem jaderných výbušnin. Může se něco takového použít… použít… myslím ve válce?“ </p>
			<p class="MLP_text ParaOverride-1">Aslan se zatvářil jako před ním všichni vojáci bohatých válečných dějin, slyší-li nesmyslnou otázku pouhopouhého civilisty.</p>
			<p class="MLP_text ParaOverride-1">„A&#160;co si myslíte, že asi máme v&#160;hlavicích bojových raket? Zatím jste nám žádnou speciální výrobu nezřídili.“</p>
			<p class="MLP_text ParaOverride-1">„A&#160;taky nezřídíme,“ prohlásil s&#160;určitostí Šéf a&#160;pomyslel si, že by mu další koňak vůbec neuškodil. Jestli nějaký rošťák unesl Capax pro ty nálože, znamená to…</p>
			<p class="MLP_text ParaOverride-1">„Na Hepteridě je právě polyvizní tento, štáb se tomu snad říká, s&#160;tou holkou, Karnovou,“ poučil Aslana, jenž rázem rozkvetl. Jeho služební cesty ho obvykle přiváděly ve styk jednak s&#160;vesmírnými příšerami, jednak, a&#160;to bylo ještě horší, s&#160;vedoucími osobnostmi Centrály, domnívajícími se, že s&#160;odborností vojáka se člověk na rozdíl od všech ostatních odborností rodí a&#160;že jsou nejen oprávněni, ale i&#160;zcela schopni mu radit.</p>
			<p class="MLP_text ParaOverride-1">„Dejte na ně pozor, nebo tu budete mít malér jako hrom, Aslane! A&#160;jestli vám mohu poradit, spojte se s&#160;Martem Stamem. Je tam také, je to zplnomocněný a&#160;zvláštní agent Centrály, což není tak důležité jako fakt, že mu to dost často myslí.“</p>
			<p class="MLP_text ParaOverride-1">Aslanovi to také myslelo, ačkoli měl oči trochu zamžené. Kýžená hladina byla už na dosah ruky.</p>
			<p class="MLP_text ParaOverride-1">„Aha. Když tam shoří on, tak to mají vytrhnout moji kluci, že? Dobře, Šéfe. Poradím se. Jestli se tam něco děje, proletíme Hepteridou jako projímadlo.“</p>
			<p class="MLP_text ParaOverride-1">Šéf si pomyslel, že na tak mladého člověka v&#160;přítomnosti člověka tak starého mluví Aslan nepříliš vhodně, ale ani ve snu ho nenapadlo, jak podivuhodně správně odhadl velitel Výzkumné skupiny blízkou budoucnost.</p>
		</div>
</body>
</html>