<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">7.&#160;kapitola</p>
			<p class="MLP_dopis_bez1radku_-I- ParaOverride-1">Otázal jsem se ho, mají-li těla jako my. Odpověděl, že ano, že mají těla, ne však jako naše, ani cokoliv jiného, co si pod slovem tělo dovedeme představit.</p>
			<p class="MLP_dopis_podpis ParaOverride-1">— Cyrano z&#160;Bergeraku, Cesta na Měsíc</p>
			<p class="MLP_text_bez1radku ParaOverride-1">Kdyby byl Péťa Pritt věnoval alespoň tolik času kosmické literatuře z&#160;přelomu novověku a&#160;kosmověku jako budižkničemu Mart Stam, připadala by mu situace, v&#160;níž se ocitl, podivně známou: přesně v&#160;takové se totiž už kdysi dávno ocitli učený profesor Aronnax, statečný Ned Land i&#160;neochvějně věrný Conseil a&#160;téměř současně s&#160;nimi (ačkoli na druhé straně světa) strýc Prudent a&#160;Phil Evans, okrasy Weldonova klubu, doprovázení nezbytnou figurkou mírně debilního černocha, nahrazujícího veselou zápletku, Frycollinem. Ti všichni byli také uneseni naprosto neočekávaně a&#160;překvapujícími způsoby, ať již mlčenlivým kapitánem a&#160;melancholikem Nemem, zbavujícím se svých depresí hrou (na rozdíl od houslisty Sherlocka Holmese na varhany), či neméně zamlklým, ale naopak cholerickým Roburem Dobyvatelem. V&#160;každém případě se ocitli stejně jako všichni vyjmenovaní v&#160;uzavřené místnosti bez jakéhokoli vybavení, bez výhledu a, jak se alespoň na první pohled zdálo, bez východu.</p>
			<p class="MLP_text ParaOverride-1">Péťa však ke své škodě díla Julesa Vernea nečetl. Dokonce i&#160;jeho slavné jméno mu utkvělo v&#160;paměti jen svrchovaně matně jako jméno jakéhosi málo významného klasika literární prognostiky, jehož znalost vyučovací stroje polyvizní Akademie nevyžadovaly, a&#160;tím učinily seznámení zhola zbytečným. Netušil tedy, že potvrzuje génia šest století mrtvého pána i&#160;svým chováním: přesně jako vousatý strýc Prudent „<span class="MLP_znak_kurziva_11b">vstal, vztáhl ruce a&#160;ohmatával stěny místnosti, snaže se objevit někde nějakou skulinku. Nikde nic, ani stopy po dveřích ne…</span><span class="MLP_znak_kurziva_11b CharOverride-3">“</span></p>
			<p class="MLP_text ParaOverride-1">Tobiáš zvolil nejspolehlivější ze všech variant činnosti&#160;– nedělal nic, což sice nebylo obzvláště heroické, ale zato za daných okolností docela vhodné. Kdyby si vrabci, kteří omylem vlétnou do pokoje, dovedli poručit a&#160;přestali s&#160;ustavičnými hysterickými pokusy o&#160;útěk kterýmkoli směrem, utlouklo by se jich ročně k&#160;smrti podstatně méně. </p>
			<p class="MLP_text ParaOverride-1">Snažil se alespoň na chvíli zapomenout na bolest hlavy, vystřelující z&#160;týlu do spánků a&#160;čela vlnami nepříjemného, bodavého mravenčení. Neměl ponětí, co se vlastně stalo od okamžiku, kdy nad rozebranou kamerou pocítil prudkou, takřka bleskovou závrať spojenou se zborcením a&#160;zduchověním obrysů všeho, co kolem sebe viděl, a&#160;s&#160;explozí oslňujícího světla, vystřídaného teď protivnou bolestí. Okolí se, pokud mohl ve svém stavu soudit, vůbec nepodobalo jejich iglú.</p>
			<p class="MLP_text ParaOverride-1">Jestliže Péťa Pritt nečetl Julesa Vernea, Tobiáš se stejně samozřejmě a&#160;pochopitelně jako příslušník polyvizní noblesy tří stavů, totiž dramaturgů, režisérů a&#160;kameramanů, jaktěživ nestýkal se žádným sice zábavným, ale přesto společensky vyvrženým notorikem. Byl by se možná ledacos dozvěděl o&#160;účincích paprskových paralyzátorů, používaných ve vážných případech, kdy hrozí zničení vnitřního zařízení záchytné stanice zuřivcem, odděleným od chutného zdroje, o&#160;závrati, o&#160;zborcených a&#160;duhových obrysech, o&#160;světelném výbuchu a&#160;konečně i&#160;o&#160;elektrizující bolesti hlavy, která je kromě obvyklé kocoviny jakýmsi dodatečným zostřením trestu za opilství.</p>
			<p class="MLP_text ParaOverride-1">Prostor, v&#160;němž byli oba uzavřeni&#160;– dá-li se říkat uzavření pobytu v&#160;místnosti, kde zcela zřejmě chybějí dveře i&#160;okna, jež mohou být případně otevírána a&#160;zavírána&#160;– připomínal jednotvárnou šedí, přerušenou jen luminoforem kolem okraje stropu, hrobku. Jednou stěnou, nahrazenou od podlahy až do stropu zrcadlem, se poněkud podobal rafinované mučírně politováníhodného, leč morálně pochybného Erika, Fantóma opery.</p>
			<p class="MLP_text ParaOverride-1">Tobiáš se konečně vzchopil, došel s&#160;dlaní přitisknutou na čelo k&#160;zrcadlu a&#160;prohlédl si ho zblízka.</p>
			<p class="MLP_text ParaOverride-1">„Dejte si pozor, Péťo,“ prohlásil varovně a&#160;obrátil se ke studeně lesklé ploše zády. „Asi si nás prohlížejí.“</p>
			<p class="MLP_text ParaOverride-1">„Odkud?“ zajímal se režisér. „A&#160;kdo?“</p>
			<p class="MLP_text ParaOverride-1">„Za tímhle nesmyslem. To není skutečné zrcadlo, ale polarizované sklo, samozřejmě. Z&#160;druhé strany je nás tu vidět jako na dlani. A&#160;kdo, to nevím.“</p>
			<p class="MLP_text ParaOverride-1">Péťa přiložil ucho ke sklu s&#160;pocitem studu, jak trapně asi vypadá jeho zmuchlaný boltec, jestli se někdo z&#160;druhé strany <span class="MLP_znak_kurziva_11b">opravdu</span> dívá. Ačkoli si nedovedl představit, co by tu kdo mohl očekávat za podívanou.</p>
			<p class="MLP_text ParaOverride-1">Nic. Ticho. Pokrčil rameny.</p>
			<p class="MLP_text ParaOverride-1">Pokusy o&#160;vysvětlení, co se vlastně stalo, měli už skoro za sebou a&#160;bez výsledku. Ke cti obou budiž řečeno, že je (na rozdíl od Kary) ani nenapadla možnost únosu se zištným cílem. Kanadský žertík také zavrhli. Nějakou chvíli se zdála nejpravděpodobnější Tobiášova domněnka o&#160;nějakém záhadném neštěstí, k&#160;němuž patrně došlo bez jejich vědomí a&#160;naprosto neočekávaně, a&#160;o&#160;zásahu záchranné lodi&#160;– jenomže to nevysvětlovalo ani samovazbu, ani holé stěny, ani zrcadlo. Slušný zachránce by je podělil alespoň něčím proti bolení hlavy, pod kterýmžto pojmem si Tobiáš představoval tabletu analgetika, Péťa blíže nedefinované množství alkoholu. Ani jedno, ani druhé se však neobjevilo. Posléze navrhl Péťa jako východisko zámožného a&#160;úředními psychiatry dosud neodolatelného zvrhlíka, který se dozvěděl o&#160;exteriérovém filmování jejich skupiny a&#160;především Kary na Hepteridě, špendýroval si velkoryse nezbytné tři translace mimoprostorem a&#160;zmocnil se galaktického ideálu. Až se Kary dostatečně nasytí, odmrští ji a&#160;pokusí se zmizet. Nebylo to o&#160;nic bláznivější než celá situace.</p>
			<p class="MLP_text ParaOverride-1">„Doufám, že se Karnové nasytí brzy,“ poznamenal chmurně Tobiáš. „Kdyby si byl se mnou promluvil předem, byl bych mu to určitě vymluvil. Ta ženská…,“ mávl jen rukou. „A&#160;kde je, mimochodem řečeno, Stam?“</p>
			<p class="MLP_text ParaOverride-1">Jak se ukázalo, Péťa na Martovu bezvýznamnou existenci nakopávače hepteridských turů málem zapomněl. Jeho právě zjištěná nepřítomnost vlastně nemusela znamenat nic jiného, než že i&#160;předpokládaný nemrava s&#160;vlastní kosmickou lodí chápe propastné rozdíly v&#160;polyvizní hierarchii a&#160;neztrpčuje Péťovi a&#160;Tobiášovi nedobrovolné vězení ještě ke všemu přítomností nějakého redaktůrka.</p>
			<p class="MLP_text ParaOverride-1">„Nic jiného už mne namouduši nenapadá,“ prohlásil poraženecky Péťa Pritt, obdivovaný po celé Galaxii pro svou schopnost vymýšlet a&#160;barvitě rozvíjet nejfantastičtější historky o&#160;interplanetárních útočnících, zlých pozemšťanech a&#160;vůbec agresivních vesmírných bubácích. Ke cti mu budiž řečeno, že je nikdy nepovažoval za nic jiného než slušný způsob obživy a&#160;celkem zajímavou zábavu. Ani ve snu by ho nenapadlo spojovat cokoli z&#160;tématiky polyvizních seriálů, které měl až dosud na svědomí, s&#160;jejich současnou situací a&#160;vůbec s&#160;realitou.</p>
			<p class="MLP_text ParaOverride-1">„Nic jiného mne nenapadá,“ opakoval zamyšleně a&#160;hladil si bolavý týl, „pokud ovšem nejsme mrtví a&#160;tohle není nebe nebo peklo. Počkat! Ticho!“</p>
			<p class="MLP_text ParaOverride-1">Znovu přiložil ucho k&#160;impozantnímu zrcadlu. Zdálo se mu, že za ním zaslechl nějaký škrábavý zvuk, a&#160;sdělil to Tobiášovi.</p>
			<p class="MLP_text ParaOverride-1">„Andělé nebo čerti,“ podotkl kameraman. „Podle toho, která z&#160;naznačených variant platí.“ Nálada se mu začala pomalu zlepšovat. Bolest hlavy polevovala a&#160;tahle šaškárna přece nemůže trvat věčně. Mimozemské prémie jim účtárna polyvize zaplatí tak jako tak třeba i&#160;za pobyt v&#160;kriminále.</p>
			<p class="MLP_text ParaOverride-1">Vtom zhasl luminofor, osvětlující jejich vězení. Péťa, až dosud naslouchající s&#160;uchem přitisknutým ke sklu, zařval a&#160;odletěl na druhý konec místnosti nádherným saltem, umožněným prudkou emocí a&#160;snad i&#160;sníženou gravitací, které si dříve nijak zvlášť nepovšiml. Polarizované sklo, poslušné fyzikálních zákonů, převrátilo zrcadlící plochu k&#160;osvětlenější prostoře sousedícího kamrlíku.</p>
			<p class="MLP_text ParaOverride-1">Ani andělé, ani čerti. Ani bohatý neřestník.</p>
			<p class="MLP_text ParaOverride-1">Za tabulí skla&#160;– Tobiáš si ve zlomku sekundy s&#160;hrůzou uvědomil, že se ji chtěl pokusit rozbít a&#160;že si to naštěstí včas rozmyslel&#160;– se v&#160;ostrém světle luminoforů, patrně právě rozsvícených, hemžila změť tvorů z&#160;horečnatého snu. Podobali se nejspíše mořským hvězdicím s&#160;rozpětím slušné dva metry, přičemž všechna ramena byla na koncích opatřena jakýmisi rohovými háky. Uprostřed, kde se pět ramen stýkalo&#160;– a&#160;to bylo nejúděsnější a&#160;nejodpornější&#160;– bylo cosi jako obličej: dvě špičaté hnědé plošky, zpola zakryté kožním záhybem a&#160;sloužící patrně zraku, a&#160;pod nimi dvě horizontální štěrbiny, rytmicky se vchlipující a&#160;vychlipující jak kapří tlamka. Těla těch potvor byla bělavá a&#160;na pohled houbovitá asi jako svalová hmota hepteridských turů&#160;– když však jedna hvězdice, lezoucí pomocí jakýchsi přísavek po skle, zřejmě v&#160;touze nenechat si ujít ze vzácné a&#160;vybrané podívané, přerušené přepnutím luminoforů, spadla na podlahu s&#160;pleskavým zvukem, slyšitelným až za sklem, pokryl se její povrch růžovými skvrnami, které jen pomalu bledly.</p>
			<p class="MLP_text ParaOverride-1">Péťa i&#160;Tobiáš pochopitelně už dávno a&#160;nejednou prošli hypnokurzem, který je měl zbavit a&#160;také z&#160;větší části úspěšně zbavil jakéhokoli pošetilého emocionálního odporu vůči všem druhům pozemských i&#160;mimozemských tvorů, vyplývajícího z&#160;nesouladu jejich vzezření s&#160;lidskými estetickými normami, odvozenými z&#160;ideálních lidských představ o&#160;ideálním lidském těle. Pro kosmonauty, i&#160;příležitostné, to byla holá nutnost, neměli-li v&#160;panice a&#160;hnusu prchat před naprosto neškodnými bytostmi některých planet, jež se při svém vývoji patrně pozapomněly informovat, co se lidem líbí a&#160;co ne. Některá stvoření vskutku byla&#160;– opět podle lidských měřítek&#160;– tak dojemně odporná, že hypnokurz byl jediným východiskem dokonce i&#160;pro vědce, zabývající se jimi chladně a&#160;nezaujatě. Oba byli dostatečně vzdělaní a&#160;dost inteligentní, aby přijímali mnohotvárnost a&#160;někdy i&#160;podivné zákony přírody takové, jaké jsou, ne jaké by asi měly být&#160;– což je obvyklá chyba všech, považujících sklovnutí mouchy pěnkavou a&#160;její předložení mladým pěnkavám za roztomilý žánrový obrázek, avšak sklovnutí pěnkavky kočkou a&#160;její předložení koťatům za brutální a&#160;neomluvitelnou vraždu. To vše měli Péťa i&#160;Tobiáš za sebou, ale co je mnoho, to je přece jen příliš.</p>
			<p class="MLP_text ParaOverride-1">Poprvé v&#160;životě, poměrně bohatém na setkání s&#160;všelijakými výstřednostmi kosmické zoologie, spatřili cosi naprosto vzdáleného člověku a&#160;zároveň nutkavě lidského. Bělavé hvězdice se podobaly středověkým kresbám hvězd-pavouků s&#160;obličeji, lezoucích po nebeské klenbě. Péťa by byl dokonce přísahal, že se pohyblivé štěrbiny pod očima několika potvor nejbližších havarovanému exempláři na okamžik zavlnily a&#160;roztáhly škodolibým úsměvem nad nehodou pana kolegy.</p>
			<p class="MLP_text ParaOverride-1">„To… to se mi jenom zdá…,“ zašeptal nakonec Tobiáš, přitisknutý do nejzazšího koutku místnosti. Dokonale průhledné sklo nebylo po zhasnutí luminoforu téměř vidět, takže se zdálo, že je od bílých potvor nedělí nic, absolutně nic. „Vidíte? Chtějí… ty mrchy protestují a&#160;chtějí se dívat dál. Vidíte to, Péťo?“</p>
			<p class="MLP_text ParaOverride-1">Hvězdice byly nakupeny k&#160;průhledné překážce, jevící se teď z&#160;jejich strany jako zrcadlo, a&#160;poklepávaly na ni rohovitými háky. Pohybovaly se trhaně a, jak se zdálo, nepříliš obratně; obvykle použily tří ramen jako pevné základny a&#160;zbylých dvou jako pohyblivých údů.</p>
			<p class="MLP_text ParaOverride-1">Péťa Pritt několikrát polkl. „Snad klapají jenom na své vlastní obrazy. Jako opice. Už nás přece nemohou vidět. Alespoň doufám.“ Tobiáš rovněž doufal, ale nedostal se ke slovu. Ticho, přerušované jen poněkud makabrózně znějícím klepáním rohovitých výrůstků hvězdic na sklo, přerušil hvízdavý tón tak vysoký, že se zprvu zdál jen přeludem. V&#160;pozadí místnosti, obsazené bílými potvorami, se otevřel kruhový otvor, vedoucí do matně osvětlené chodby, opatřené po stěnách jakýmsi zábradlím, jehož se hvězdice obratně zachytávaly. V&#160;několika sekundách zmizely do poslední. Otvor se zase přivřel a&#160;současně s&#160;tím se rozsvítil luminofor nad Péťou a&#160;Tobiášem. Průhledná plocha se znovu změnila v&#160;zrcadlo.</p>
			<p class="MLP_text ParaOverride-1">„Konec malého představení,“ řekl třesoucím se hlasem Tobiáš a&#160;teprve teď si otřel kapesníkem pot z&#160;čela. „Máme vlastně další díl našeho seriálu v&#160;kupě, nemyslíte, Péťo?“</p>
			<p class="MLP_text ParaOverride-1">Péťa projevil bleskurychlou regenerační schopnost, v&#160;polyvizi naprosto nezbytnou.</p>
			<p class="MLP_text ParaOverride-1">„Taky jsem už na to myslel. Já bych je ovšem navrhl animátorům daleko věrohodnější. Tohleto byla jenom příroda, Tobiáši. Obyčejný amatérismus.“</p>
		</div>
</body>
</html>