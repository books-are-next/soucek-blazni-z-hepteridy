<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-18" xml:lang="cs-CZ">
		<div class="Z-kladn--textový-r-meček">
			<p id="_idParaDest-17" class="MLP_uroven2_kapitola ParaOverride-1">17.&#160;kapitola</p>
			<p class="MLP_dopis_bez1radku_-I- ParaOverride-1">Začal jsem již usínat, když tu jsem v&#160;povětří spatřil podivuhodného ptáka, on se mi vznáší nad hlavou, udržoval se na místě pohybem tak jemným a&#160;tak těžko postřehnutelným, že jsem několikrát zapochyboval, zda to není ještě jeden malý svět, udržovaný v&#160;rovnováze vlastním těžištěm.</p>
			<p class="MLP_dopis_podpis ParaOverride-1">— Cyrano z&#160;Begeraku, Cesta do Sluneční říše</p>
			<p class="MLP_text_bez1radku ParaOverride-1">„Celkem jsme zase v&#160;pořádku,“ oznámil Ligo a&#160;otevřel plechovku piva, kterou si zřejmě přinesl ze skladu. Po masité tváři se mu táhl pruh nějakého mazadla a&#160;jeho kombinéza prozrazovala, že nadšeně pomáhal opravářům a&#160;automatům. Jako obvykle. „Říkám ovšem výslovně ‚celkem‘, Aslane. Něco půjde opravit až doma. Kluci nejvíc nadávají, že nám odešla palubní polyvize. S&#160;tou se teď babrat nemůžeme. Zakázal jsem to.“</p>
			<p class="MLP_text ParaOverride-1">Aslan přikývl. „Jinak nic vážného, Ligo?“</p>
			<p class="MLP_text ParaOverride-1">„Nemám rentgenové oči,“ zahudroval špalek svalů. „Snad se zatím nerozsypeme. Jestli nebudeme pokračovat v&#160;podobných legracích,“ dodal vyčítavě a&#160;s&#160;hřejivým pocitem, že došlo na jeho varovná a&#160;samozřejmě nevyslyšená slova. Kdyby bylo po jeho, mohl být Horus&#160;87 dávno v&#160;mimoprostoru, než se ty tři primitivní rakety s&#160;Plutonovými náložemi přicouraly od Hepteridy. A&#160;ti šašci z&#160;Centrální galaktické, kteří je posílají do malérů tohoto druhu, by zasluhovali, že už dávno Výzkumné skupině nedodali něco lepšího než frachťák řady Vega&#160;III. Ligo už kdovíkdy předložil návrh pořádné lodi, upravené, jak šetrně a&#160;nezávazně vysvětloval technický popis, pro zvláštní úkoly. Prostě křižník, skutečný kosmický křižník jako vystřižený z&#160;vědeckofantastických románů. Po dnešních zkušenostech byl ještě hlouběji přesvědčen, že je naléhavě zapotřebí.</p>
			<p class="MLP_text ParaOverride-1">„Co tomu všemu říkáš, Ligo?“ otázal se Aslan. „Tohle se nám stalo poprvé, co?“</p>
			<p class="MLP_text ParaOverride-1">Ligo rozvážně dopil pivo, otřel si hřbetem ruky rty, čímž připojil další šmouhu ke svému válečnému pomalování, a&#160;puntičkářsky vypustil prázdnou plechovku do šachty palubního anihlitátoru.</p>
			<p class="MLP_text ParaOverride-1">„No jo. Jednou jsme zkrátka museli přijít s&#160;křížkem po funuse. To se dalo čekat. Prostě si tu udělali pár bombiček a&#160;raket a&#160;chtějí si hrát na dobyvatele vesmíru, mizerové. Musíme jim to, hošanům, vymluvit.“ Starostlivě si prohlédl prst, do něhož se patrně před chvíli něčím praštil. „Jsme na oběžné kolem Hepteridy. Zatím se pod námi nic nehemží. Půjdeme na přistání?“</p>
			<p class="MLP_text ParaOverride-1">„Ne,“ zavrtěl hlavou Aslan. „Zatím ne. Nechci už nic riskovat. Ligo. Nechal jsem připravit vyloďovací člun, hned jak jsme zase vystoupili z&#160;mimoprostoru. Horus zatím zůstane na orbitě a&#160;my si to obhlédneme dole.“</p>
			<p class="MLP_text ParaOverride-1">„Obhlédneme?“ opakoval Ligo s&#160;důrazem na poslední slabice. „Co se do toho motáš zrovna ty?“</p>
			<p class="MLP_text ParaOverride-1">Aslan se zatvářil tak důstojně, aby Ligovi zabránil v&#160;nešťastném otírání se o&#160;velitelskou autoritu.</p>
			<p class="MLP_text ParaOverride-1">„Ano, povedu vyloďovací skupinu osobně. Je to tu všechno moc divné. Podle celkem slušně ověřených informací by na Hepteridě rozhodně zatím nemělo být nic, co by jen tak z&#160;legrace vypouštělo rakety s&#160;plutonovými hlavicemi, Ligo. A&#160;Šéf slíbil, že mne roztrhne jako hada, když tu něco zkopeme. Abych se prý potom raději nevracel na Zemi,“ skončil už zcela neoficiálním, avšak o&#160;to žalobnějším tónem.</p>
			<p class="MLP_text ParaOverride-1">„No a&#160;co? Myslí si snad Šéf, že se tady setkáme s&#160;nějakými potvorami, které se živí energií a&#160;místo chleba a&#160;soli posílají hostům naproti plutonové bomby, aby jim udělaly radost? Pcha!“</p>
			<p class="MLP_text ParaOverride-1">Ligo, jako ostatně všichni ostatní příslušníci Výzkumné skupiny, byl po mnoha učiněných zkušenostech na mnoha planetách mnohých sluncí velmi skeptický, pokud jde o&#160;vesmírné bubáky. Podle kosmopsychologů tomu tak bylo mimo jiné i&#160;proto, že ustavičné dotazy po nich, vznesené nekosmonautickým podílem lidstva, drásaly znovu a&#160;znovu podvědomé, avšak neukojené přání s&#160;těmito bubáky nebo polobubáky (alespoň) se setkat. A&#160;toto přání bylo zase podvědomým motivem většiny mládenců k&#160;výměně všelijakých galaktických luhů a&#160;hájů za metanovou pustinu Titanu. Takže to všechno dohromady bylo, připusťme, k&#160;vzteku.</p>
			<p class="MLP_text ParaOverride-1">„Je něco slyšet?“ změnil Aslan téma rozhovoru.</p>
			<p class="MLP_text ParaOverride-1">„Jako obvykle. Pár sotva zachytitelných polyvizních frekvencí kdovíodkud a&#160;tu a&#160;tam nějaká ta sonda s&#160;aktivní lokací. Dohromady nic. Tady je…“</p>
			<p class="MLP_text ParaOverride-1">Než domluvil, rozsvítila se další dosud temná obrazovka a&#160;do ní z&#160;hloubi nažhavované elektroniky vyplula tvář technika spojové a&#160;radarové sekce s&#160;mírně překvapeným výrazem.</p>
			<p class="MLP_text ParaOverride-1">„Kosmická loď, veliteli. Máme ji na radarech a&#160;zdá se, že vás volá.“</p>
			<p class="MLP_text ParaOverride-1">„Mne? Přepojte to sem!“ nařídil Aslan a&#160;sledoval, jak se program obrazovky změnil: mládenec byl vystřídán temnotou vesmíru. Pomalu z&#160;ní vykvetlo vřeténko kosmického korábu.</p>
			<p class="MLP_text ParaOverride-1">„To není frachťák,“ zachrchlal Aslanovi přes rameno Ligo, který se houpavě přikolébal napříč velitelskou sekcí. „Něco pro nóbl pasažéry, nemyslíš?“</p>
			<p class="MLP_text ParaOverride-1">Aslan stačil právě přikývnout, když se z&#160;reproduktoru ozval hlas, nejprve nezřetelný a&#160;zkreslený, ale záhy šikovností spojovacího technika velice, ba úděsně povědomý.</p>
			<p class="MLP_text ParaOverride-1">„Haló, Aslane, slyšíte mne? Volám Aslana, Výzkumná skupi…“</p>
			<p class="MLP_text ParaOverride-1">„Slyším, Šéfe!“ odpověděl Aslan a&#160;předvedl Ligovi grimasu zděšené beznaděje, na níž hlavní podíl měly oči, obrácené v&#160;sloup. „Co se zase děje?“</p>
			<p class="MLP_text ParaOverride-1">„To chci slyšet od vás, chlapče,“ odpověděl Šéf a&#160;Aslanovi se zdálo, že se jeho hlas přece jen nějak změnil. Byl unavený, chraptivý&#160;– a&#160;pak si náhle uvědomil s&#160;pocitem posvátné hrůzy, že Šéf, o&#160;jehož stáří kolovaly po Centrální ty nejdivočejší pověsti, má za sebou alespoň čtyři lineární posuny mimoprostorem. Což bylo takřka neuvěřitelné, a&#160;ne-li neuvěřitelné, tedy v&#160;každém případě to představovalo vylomeninu, očekávanou a&#160;přípustnou sice například právě u&#160;jeho mládenců, ale naprosto neobvyklou pro nejužší skupinu koordinátorů, zodpovědných za… zkrátka zhruba za všechno ve všech možných i&#160;nemožných koloniích, rozstrkaných po Galaxii.</p>
			<p class="MLP_text ParaOverride-1">„Tak bude to?“ zahartusil unavený hlas.</p>
			<p class="MLP_text ParaOverride-1">Ligo zvedl palec jako gesto povzbuzení a&#160;morální podpory a&#160;kolébal se, využívaje občasné výhody všech, kdož jsou svrchu zaštítěni autoritou někoho jiného, přebírajícího odpovědnost, pro další konzervu piva. Aslan měl pocit, že jeho vlastní potřeba konzumace je rozhodně větší a&#160;především aktuálnější, ale nemohl tuto myšlenku zatím zjevně projevit.</p>
			<p class="MLP_text ParaOverride-1">„Promiňte, Šéfe. Měli jsme tu menší nedorozumění se třemi plutoniovými náložemi. Ale už je to celkem v&#160;pořádku. Jenom palubní polyvizi nám to rozbilo.“</p>
			<p class="MLP_text ParaOverride-1">„Podrobněji, Aslane. A&#160;bez těch legrácek.“</p>
			<p class="MLP_text ParaOverride-1">Aslan vylíčil jednostranné utkání lodi Horus&#160;87 s&#160;naprosto neznámým a&#160;nepochopitelným protivníkem.</p>
			<p class="MLP_text ParaOverride-1">„Vaše protiopatření?“ zajímal se Šéf. „Opětovali jste palbu?“</p>
			<p class="MLP_text ParaOverride-1">„Nebylo na co nebo na koho, Šéfe,“ odpověděl Aslan provinile a&#160;snažil se klidně popíjejícímu Ligovi telepaticky vnuknout poselství o&#160;své fyziologické potřebě. „Nejprve jsme se pro jistotu schovali. Před chvílí jsme&#160;– sotva o&#160;pár minut dříve než vy&#160;– zase vystoupili z&#160;mimoprostoru. Připravuji teď vyloďovací skupinu a&#160;proletím to…“</p>
			<p class="MLP_text ParaOverride-1">„…&#160;jako projímadlo,“ dokončil za něho Šéf. „To už znám, Aslane. To vulgární rčení jsem už od vás slyšel. Neproletíte nic. Přejímám velení osobně a&#160;zakazuji vám jakékoli bojové akce, pokud nebudete napaden, a&#160;i pak jen tehdy, pokud nevystačíte s&#160;nějakým úhybným manévrem. Přesně řečeno, se všemi úhybnými manévry, jaké jste schopen si vymyslet. Když se budete náhodou na orbitě nudit, můžete si zatím čistit šavle a&#160;pro mne za mne třeba tancovat kolem ruky kapitána Danjoua. Rozumíte?“</p>
			<p class="MLP_text ParaOverride-1">„Jak myslíte, Šéfe,“ pokrčil rameny Aslan. „Přestoupíte k&#160;nám, nebo…,“ nedomluvil.</p>
			<p class="MLP_text ParaOverride-1">V&#160;pilotní sekci se rozmrkalo červené světélko poplachového signálu. Mimo jiné znamenalo, že se po celém Horu&#160;87 rozječely sirény, tady, ve zvukově izolované kabině, neslyšitelné, a&#160;že službu mající důstojník měl naspěch.</p>
			<p class="MLP_text ParaOverride-1">„Okamžik, Šéfe,“ řekl Aslan a&#160;přepnul interkom.</p>
			<p class="MLP_text ParaOverride-1">„Další kosmická loď, zatím neidentifikovatelného typu, veliteli,“ hlásil důstojník, ozdobený na rameni kombinézy jednou z&#160;výstředních historických relikvií Výzkumné skupiny, poctivě ukradenou jakémusi vojenskému muzeu na Zemi, totiž propletenou šňůrou se dvěma prastarými novověkými projektily pro nějakou malou palnou zbraň, fungující na principu tlaku výbuchových plynů. „Vynořila se z&#160;mimoprostoru na souřadnicích BG&#160;9/AO&#160;8 a&#160;nabírá kurs na Hepteridu. Naši dráhu zkříží za dvanáct minut. Nevidíme poznávací značky a&#160;nikdo z&#160;nás tady nezná typ. Vyhlásil jsem…“</p>
			<p class="MLP_text ParaOverride-1">„Dobře jste udělal,“ ujistil ho Aslan a&#160;znovu se spojil s&#160;palubou Castoru. „Začíná tu být živo, Šéfe. Bude druhé kolo. Ztraťte se, prosím vás, raději do mimoprostoru. My už si nějak poradíme.“</p>
			<p class="MLP_text ParaOverride-1">Uplynulo několik sekund, jako kdyby byly Castor a&#160;Horus navzájem vzdáleny alespoň milión, a&#160;ne pouhých pár desítek tisíc kilometrů. Konečně Šéf odpověděl.</p>
			<p class="MLP_text ParaOverride-1">„Castor se ztratí. Aslane. Já… já už nemohu. Víte, ty čtyři posuny… Už nechci a&#160;nebudu další riskovat. Přistanu na povrchu Hepteridy v&#160;záchranném člunu. Zůstanu s&#160;vámi ve spojení. Myslíte, že mne dokážete krýt, než to nějak dopadne?“</p>
			<p class="MLP_text ParaOverride-1">„Rozhodně se pokusíme je zabavit, Šéfe. Ale je to…“</p>
			<p class="MLP_text ParaOverride-1">„Já vím, já vím, Aslane! Zakazuji vám, rozumíte, zakazuji jakoukoli akci, která by… Ne. Už není čas. Proveďte třeba předstíraný útok, a&#160;až půjde do tuhého, ztraťte se taky vy. Nechci tu mít žádné hrdinné oběti, rozumíte?“</p>
			<p class="MLP_text ParaOverride-1">„Rozumím, Šéfe. Budeme sledovat vaše přistání, a&#160;jak to půjde, vylovíme vás. Buďte opatrný.“</p>
			<p class="MLP_text ParaOverride-1">„Ty rady si nechte pro sebe, mládenče! Končím.“</p>
			<p class="MLP_text ParaOverride-1">Teprve teď se Aslanovi zdálo, že se Šéf opět poněkud dostal do formy. Znovu přepojil spínač.</p>
			<p class="MLP_text ParaOverride-1">„Všem! Plnou bojovou pohotovost, připravit k&#160;boji! Přecházíme na novou oběžnou dráhu…“ Atakdále, atakdále. Když skončil vydávání složitých pokynů a&#160;vypnul interkom, obrátil se k&#160;Ligovi. „A&#160;jedno pivo. Nejsem si tak docela jistý, kolik ho ještě v&#160;tomhle krásném a&#160;útulném vesmíru vypijeme, Ligo!“</p>
			<p class="MLP_text ParaOverride-1">Ligo přelétl pohledem zpod kosmatého obočí obrazovku, kde naskakoval countdown do setkání s&#160;novou kosmickou lodí. „Mělo by to vyjít na dvě a&#160;při troše snahy na tři piksly,“ poznamenal a&#160;plavně poslal plechovku beztížným prostorem k&#160;veliteli galaktické soldatesky.</p>
		</div>
</body>
</html>