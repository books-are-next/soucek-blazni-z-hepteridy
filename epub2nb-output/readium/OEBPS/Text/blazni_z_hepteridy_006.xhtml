<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_kapitola ParaOverride-1">2.&#160;kapitola</p>
			<p class="MLP_dopis_bez1radku_-I- ParaOverride-1">Jak to, válka? Cožpak mezi vladaři tohoto světa dochází také ke sporům jako u&#160;nás na Zemi?</p>
			<p class="MLP_dopis_podpis ParaOverride-1">— Cyrano z&#160;Bergeraku, Cesta na Měsíc</p>
			<p class="MLP_text_bez1radku ParaOverride-1">Všichni byli po večeři, jen malebně rozervaný, odcizený a&#160;zmarněný intelektuál Péťa si ještě na zakousnutí vybral nejsypanější housku, strhl průhledný obal a&#160;počal ji s&#160;mučednickým výrazem a&#160;strašlivým skřípotem zbavovat máku a&#160;soli, aby opět jednou dokázal všem přítomným vůbec a&#160;Kaře zvláště, že je bytostí mimořádnou, obtíženou mnohými podivnůstkami. Mart vhodil špinavé nádobí do palubního anihilátoru a&#160;nalil sklenky zelenavého moliorského vína, které jim produkce v&#160;záchvatu vzácné velkorysosti přibalila k&#160;zásobám.</p>
			<p class="MLP_text ParaOverride-1">„Žhavé trysky,“ řekl a&#160;pozdvihl sklenku směrem ke Kaře.</p>
			<p class="MLP_text ParaOverride-1">„Žhavé co?“ vykulila na něj oči tentokrát zcela přirozeně, nikoli podle nacvičených mimických etud polyvizní Akademie.</p>
			<p class="MLP_text ParaOverride-1">„Trysky“, opakoval truchlivě. „Měli bychom si tak připíjet. V&#160;každém starém kosmonautickém románu se to dělalo. A&#160;kosmonauté se obvykle zaklínali studenými a&#160;horkými mlhovinami. Byly to krásné a&#160;poučné knihy, slečno Karnová. Tak tedy na zdraví.“</p>
			<p class="MLP_text ParaOverride-1">Péťa Pritt dokončil dílo zkázy a&#160;oholil poslední mráček. Teď pozoroval lysou housku s&#160;kritickou nechutí jako obtížný hmyz. Tobiáš si postavil sklenku na polní stolek, kde měl na plastikové plachtě rozloženou kameru a&#160;sestavoval její prvočinitele znovu v&#160;nástroj, schopný uspokojit požadavky diváků, netušících ani ve snu, co takový kameraman zkusí. Kara se právě chystala potěšit Marta prostou skutečností, že jej vezme na vědomí (mnoha mužům už i&#160;to bohatě stačilo), ten jí však neodpustitelně přestal věnovat pozornost. Vypadalo to, jako by čemusi naslouchal, ale kolem nafukovací kupole společného iglú bylo ticho, rušené jen občasným tichým a&#160;melodickým prasknutím koule data nebo vzdáleným zabečením tura, stěžujícího si patrně krutému osudu na námahu, spojenou s&#160;rolí polyvizního hrdiny.</p>
			<p class="MLP_text ParaOverride-1">„Promiňte,“ řekl Mart neadresně. „Musím ještě…“ Zbytek věty se rozplynul v&#160;nezřetelném huhňání, které ovšem tak jako tak nikoho z&#160;přítomných nezajímalo. Vyšel ven do šera, snášejícího se díky lomu paprsků Zeleného slunce na Hepteridu pozvolněji a&#160;měkčeji než za pozemských soumraků. Krajina připomínala obrovité, fantastické akvárium se dnem porostlým voňavou trávou a&#160;kytičkami. Jejími dominantami byla teď tři polokulovitá plastiková iglú a&#160;opodál štíhlá a&#160;vznosná silueta kosmického člunu, podobná obrysu tužky, stojící na třech pružinách.</p>
			<p class="MLP_text ParaOverride-1">Ťukání u&#160;srdce se ozvalo znovu a&#160;Mart počítal. Čtyři, pět, šest, sedm. Nezmýlil se. Ještě sedm minut. Za minutu se drobný gravitační indikátor, zašitý pod kůží hrudníku, ozve znovu. A&#160;pak ještě pětkrát.</p>
			<p class="MLP_text ParaOverride-1">Prošel zeleným šerem k&#160;člunu, který se zblízka jevil podstatně větší než v&#160;klamné perspektivě od jejich iglú. Tužka byla ve skutečnosti věž a&#160;pružiny sloupy. Poklepal na jednu z&#160;opěr.</p>
			<p class="MLP_text ParaOverride-1">„Haló, zdviž!“</p>
			<p class="MLP_text ParaOverride-1">Mikrofony přijaly jeho hlas, fonografy jej rozložily, paměťové snímače ověřily modulaci a&#160;předaly příkaz výkonným automatům. Z&#160;boční stěny opěry se vysunulo sedátko, které Marta dopravilo k&#160;otevřenému vchodu člunu.</p>
			<p class="MLP_text ParaOverride-1">„Světlo!“ poručil.</p>
			<p class="MLP_text ParaOverride-1">Luminofory, rozložené po chodbách a&#160;v&#160;kabinách, zablikaly a&#160;v&#160;okamžiku ustálily světlo v&#160;příjemné a&#160;neoslnivé intenzitě. Mart otevřel dveře skladiště, kde bylo jeho dočasné království se spoustou polyvizní veteše, rekvizit, náhradních částí nesmyslného skafandru Kary, kdyby nevyzpytatelný osud dopustil a&#160;něco se na originálu poškodilo, beden se vším možným i&#160;nemožným a&#160;mužem v&#160;kosmonautickém obleku a&#160;s&#160;nepřívětivým výrazem, stojícím v&#160;rohu místnosti.</p>
			<p class="MLP_text ParaOverride-1">U&#160;srdce to zaťukalo třikrát.</p>
			<p class="MLP_text ParaOverride-1">„Zasměj se trochu, protivo,“ navrhl Mart a&#160;dvěma prsty zdvihl mužovy koutky úst. Poslušně se poddaly a&#160;změnily tak přísný výraz v&#160;poněkud připitomělý úsměv. Mart kriticky prozkoumal své dílo, zavrtěl zklamaně hlavou a&#160;obnovil raději původní stav. Důležitý, teď však zřejmě namíchnutý velemuž Eko Dart, ideál dívčích srdcí, byl každému pouhému muži pochopitelně přijatelnější a&#160;příjemnější než tentýž Eko Dart, byť v&#160;umělém provedení, samolibě a&#160;potěšeně se hihňající.</p>
			<p class="MLP_text ParaOverride-1">Mart otevřel zdrhovadlo kombinézy figurky a&#160;odsunul vrstvu plastiku. V&#160;místě, kde, jak předpokládal, má asi skutečný Eko Dart jakési srdce a&#160;plíce, byla skryta gravifonní stanice, objemem sice nevelké, ale výkonem vcelku uspokojující zařízení, obdařené už teď, nedlouho po vynálezu, četnými superlativy, mimo jiné i&#160;nejpracnější a&#160;nejnákladnější mašinka, jakou si až dosud 25.&#160;století vymyslelo a&#160;provedlo. Mart byl nezřízeně pyšný, že mu byl alespoň dočasně jeden exemplář služebně přidělen a&#160;že pro něj našel tak skvělou schovávačku. Kdyby ji náhodou Tobiáš (u&#160;Pritta a&#160;Kary to bylo takřka vyloučené) objevil, určitě by se domníval, že rekvizitáři animačních ateliérů zase vylepšili plastikové dvojníky například vestavěním nějaké zvukové aparatury. V&#160;polyvizním řemesle je možné vlastně všechno a&#160;nic už nikoho nepřekvapí.</p>
			<p class="MLP_text ParaOverride-1">Jeden lehký úder. Za minutu se ozve Centrála.</p>
			<p class="MLP_text ParaOverride-1">Loutka neodolatelného krasavce Darta zastoupí zítra nebo pozítří svůj živý model, v&#160;nezbytných případech snad s&#160;trochou animace. Zbytek se pochopitelně dotočí a&#160;vmontuje na Zemi trikem. Osobní přítomnost ušlechtilého svalovce by přišla trochu draho a&#160;byla by vlastně naprosto zbytečnou, nehledě na to, že si ji žádný ze tří mužů doprovázející na Hepteridu Karu, nijak toužebně nepřál. Pochopitelně. </p>
			<p class="MLP_text ParaOverride-1">Kontrolní žárovka zažhnula.</p>
			<p class="MLP_text ParaOverride-1">„Jste na příjmu, Marte?“ ozval se tichý hlas a&#160;dodal nelogicky: „Nebo se zase jako obvykle někde flákáte?“</p>
			<p class="MLP_text ParaOverride-1">„Flákám se a&#160;nejsem na příjmu,“ odpověděl Mart do mužné Dan­tovy hrudi, „jako obvykle.“</p>
			<p class="MLP_text ParaOverride-1">Představa, že Šéf mluví v&#160;pozemské Centrále právě v&#160;tomto okamžiku, zatímco světlo Slunce ztraceného někde v&#160;hlubinách Galaxie doletí k&#160;Hepteridě až za desítky tisíců let, byla fantastická, ale Mart si už jako všichni ostatní pracovníci Centrály zvykl na fantastično a&#160;nechvěl se posvátnou hrůzou, ačkoli by to bylo vlastně docela namístě. Takoví už jsou lidé.</p>
			<p class="MLP_text ParaOverride-1">„Nechte si to,“ zahuboval hlas. „Něco nového?“</p>
			<p class="MLP_text ParaOverride-1">„S&#160;filmováním máme jakési obtíže…,“ začal Mart.</p>
			<p class="MLP_text ParaOverride-1">„Víte, co si myslím o&#160;vašem filmování a&#160;vůbec o&#160;polyvizi, vy traviči duší. A&#160;taky moc dobře víte, oč mi jde. Zachytil jste už nějaké automatické signály v&#160;okolí?“</p>
			<p class="MLP_text ParaOverride-1">„Ne. Ticho jako v&#160;hrobě.“</p>
			<p class="MLP_text ParaOverride-1">„Dejte si pozor, aby to vaše vtipné přirovnání nebylo až moc trefné, Marte. Mám pro vás špatné novinky.“</p>
			<p class="MLP_text ParaOverride-1">„Poslouchám, Šéfe. Celý jsem se změnil v&#160;ucho.“</p>
			<p class="MLP_text ParaOverride-1">„Přibyla další loď, Capax&#160;37. Nastoupila k&#160;poslednímu posunu v&#160;mimoprostoru směrem k&#160;oblasti Zeleného slunce Hepteridy, ačkoli původní kurs měl být docela jiný. A&#160;ovšem zmizela…“</p>
			<p class="MLP_text ParaOverride-1">„Nic jsem nezachytil, Šéfe, opravdu. Jestli není zavrtaná sto metrů pod zemí…“</p>
			<p class="MLP_text ParaOverride-1">„Počkejte, to není všechno. Nepřerušujte mne. Máme důvodné podezření, že Capax&#160;37 měl namířeno přímo na Hepteridu.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Kdybych to věděl,“ odpověděl unavený hlas, „neptal bych se vás, Marte, a&#160;asi bych se vůbec nenamáhal posílat vás flákat se na druhý břeh Galaxie. Capax&#160;37 měl původně letět k…, na tom konečně nezáleží. Zkrátka k&#160;jedné rekonstruované planetě, kterou chtějí ti chlapi z&#160;Vystěhovaleckého zase jednou mermomocí přestavět podle svého. Vezl větší zásobu jaderných náloží. Dost, aby se ze slušné planety stal věnec asteroidů.“</p>
			<p class="MLP_text ParaOverride-1">Mart tiše hvízdl. „Tak proto…“</p>
			<p class="MLP_text ParaOverride-1">Hlas se na několik okamžiků odmlčel.</p>
			<p class="MLP_text ParaOverride-1">„Také proto. Nic víc. Asper&#160;176 a&#160;Regius&#160;07 nic takového ve skladištích neměly, jak víte, Marte. Jen žádnou paniku, prosím vás. A&#160;poslouchejte dál. Něco tu není v&#160;pořádku, cítím to v&#160;kostech. To nejsou obvyklé havárie, nehledě na nepravděpodobnost takové shody. Můžete ty vaše polyvizní parazity ještě pár dní na Hepteridě zdržet?“</p>
			<p class="MLP_text ParaOverride-1">„Těžko, ale udělám, co budu moci, Šéfe. Už jsem Tobiášovi&#160;– našemu kameramanovi&#160;– poničil mašinku. Zítra musíme přijít na něco originálnějšího.“</p>
			<p class="MLP_text ParaOverride-1">„Je to rozkaz. Pokud Capax&#160;37 ještě existuje, musí se někde kolem vás objevit co nejdříve.“</p>
			<p class="MLP_text ParaOverride-1">„Jasné.“</p>
			<p class="MLP_text ParaOverride-1">„Pak dělejte, co uznáte za vhodné, Marte. Kdoví, kdy pro vás zase dostanu na gravifonii pár minut času. A&#160;jestli něco zkopete, tak zůstaňte raději rovnou na Hepteridě a&#160;neukazujte se mi tu. Založte si tam rodinku.“</p>
			<p class="MLP_text ParaOverride-1">„Zrovna jsem to chtěl navrhnout, Šéfe,“ uchechtl se Mart. „Je tu bezvadně. Přál bych vám…“</p>
			<p class="MLP_text ParaOverride-1">„Konec,“ oznámil stroze hlas a&#160;žárovka zhasla. Ubohý a&#160;přehlížený redaktůrek ještě několik okamžiků uvažoval, pak uvedl hrudní partie Eko Darta do pořádku a&#160;poklepal figuru po osmahlé líci. „To koukáš, co?“</p>
			<p class="MLP_text ParaOverride-1">Když se vrátil do společného iglú, zastihl už jen Péťu a&#160;Tobiáše. Kara se zřejmě odešla zotavovat z&#160;nevýslovné námahy dnešního nicnedělání. Režisér se rozhodl sestoupit na okamžik ze svých nebetyčných výšin mezi smrtelníky.</p>
			<p class="MLP_text ParaOverride-1">„Doufám, že je na zítřek všechno připraveno, Stame,“ otázal se melancholicky a&#160;zjevně bez zvláštního zájmu.</p>
			<p class="MLP_text ParaOverride-1">„Musím to ještě trochu promyslet, pane Pritte,“ odpověděl servilně Mart, „ale doufám, že to klapne.“</p>
		</div>
</body>
</html>