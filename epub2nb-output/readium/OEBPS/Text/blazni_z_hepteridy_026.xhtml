<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-23" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="MLP_uroven2_kapitola ParaOverride-1">22.&#160;kapitola</p>
			<p class="MLP_dopis_bez1radku_-I- ParaOverride-1">Tyto vývody jsou dostačující k&#160;tomu, aby tě přiměly vypít onu hořkou číši s&#160;potřebnou odevzdaností, nicméně mi zbývají další, ještě závažnější výhody, které bezpochyby pohnou k&#160;tomu, že se na ni budeš těšit.</p>
			<p class="MLP_dopis_podpis ParaOverride-1">— Cyrano z&#160;Bergeraku, Cesta do Sluneční říše</p>
			<p class="MLP_text_bez1radku ParaOverride-1">„Tak už dost, prosím vás,“ utišil Šéf všeobecný rozruch gestem, které rozhodně bylo mírnější než ta, jež důvěrně znali přičinliví mládenci z&#160;Centrální. „Nejde to jinak. Meester ví svoje&#160;– nechal analyzovat moje biokarty a&#160;docela určitě by mě tu nepřikoval, kdyby to nebylo opravdu nutné. Ostatně proč ten křik? Už dávno jsem si přál někde klidně rybařit a&#160;koukat se do nebe a… a&#160;podobně. Na Hepteridě to půjde stejně dobře jako na Zemi. Mohu tu třeba ve volných chvílích pást ty rohaté hvězdice. Mimochodem…“</p>
			<p class="MLP_text ParaOverride-1">Tylku, stojící opodál se sklopenýma očima, odpověděl na nevyřčenou otázku. „Zůstanou zde. Mužové z&#160;Ramosu nám o&#160;nich řekli vše potřebné. Pokusíme se s&#160;nimi později navázat styk.“</p>
			<p class="MLP_text ParaOverride-1">„No prosím,“ řekl Šéf, ale v&#160;jeho hlase nebyla ani stopa zadostiučinění, nebo dokonce vítězoslávy, „naváží styk s&#160;hvězdicemi a&#160;na stará kolena mne třeba naučí i&#160;několika fakírským trikům. Co mně bude chybět, Marte? Nechte už toho a&#160;nehrajte si na chůvu. Starejte se raději o&#160;svou čerstvě získanou křehkou bytost, než vás začne podezírat z&#160;počínajícího nedostatku zájmu a&#160;praští vás ještě jednou.“</p>
			<p class="MLP_text ParaOverride-1">Kara zrudla.</p>
			<p class="MLP_text ParaOverride-1">„Už se mu to skoro úplně zahojilo,“ prohlásila vzdorovitě. „Ostatně on…“</p>
			<p class="MLP_text ParaOverride-1">„Nic si z&#160;toho nedělejte, slečinko,“ uklidnil ji Šéf. „Teprve od toho okamžiku jsem vás začal brát na vědomí jako osobnost. Dát přes hlavu člověku, který mně pil krev už hezkých pár let, je záslužnější než ty vaše špumprnákle v&#160;polyvizi. Já vím, nic ve zlém,“ pokynul Péťovi, jenž se chystal hájit společenskou důležitost, záslužnost a&#160;vůbec vesmírnou významnost tohoto řemesla.</p>
			<p class="MLP_text ParaOverride-1">„Budeme vás sem jezdit navštěvovat,“ řekl melancholicky Stam, „jestli si to totiž před jenom ještě nerozmyslíte, Šéfe.“ </p>
			<p class="MLP_text ParaOverride-1">„Nerozmyslím a&#160;jezdit sem nebudete,“ řekl rozhodně Šéf. „Jednak proto, že vás Centrální neplatí a&#160;ani nadále nebude platit za výlety, jednak&#160;– a&#160;to hlavně&#160;– vzhledem k&#160;tomu, že na Hepteridu nebude jezdit nikdo. Ani polyvize. Rozumíte, pane… pane… eh…“</p>
			<p class="MLP_text ParaOverride-1">„Pritte,“ odpověděl utrápeně Mart.</p>
			<p class="MLP_text ParaOverride-1">„Správně. Odevzdávám Martu Stamovi další, druhý autentizovaný pásek s&#160;posledními pokyny a&#160;se svou výpovědí v&#160;Centrální. Doufám, že mé pokyny budou respektovány už proto, že jsou poslední. Hepterida je poněkud… poněkud zvláštní planeta. Je v&#160;zájmu terránského svazu, aby byla ponechána bez násilných zásahů&#160;– i&#160;když, připouštím, že její kolonisté zvolili značně… ehm, značně osobitou cestu. Kdo ví, kdy se to může ostatním vesměs technickým civilizacím hodit. Už teď jsem se tu toho dost naučil o&#160;stabilitě, nevykoupené diktátem ustavičného technického rozvoje, a&#160;nebude na škodu mít takovou experimentální zkumavku, jakou Hepterida je, v&#160;záloze. Takže zákaz, blokáda a&#160;věnec jaderných min, plujících kolem celého sektoru, Marte.“</p>
			<p class="MLP_text ParaOverride-1">To poslední ovšem nemínil Šéf vážně, jinak byl&#160;– což Mart Stam pochopil&#160;– rozhodnutý připravit osobní peklo každému, kdo by mu jeho poslední projekt naboural nebo se o&#160;to jenom pokusil. Marta samotného nevyjímaje. „Ale hepteridští turové…,“ namítal zoufale Péťa. „A&#160;teď ke všemu ještě hvězdice! Mám připraveny dva scénáře…“</p>
			<p class="MLP_text ParaOverride-1">„Tak je zahoďte, příteli,“ poradil mu Šéf roztomile a&#160;proti svému zvyku zcela slušně. „Nebo si ty potvory udělejte z&#160;plastiku. Stejně je u&#160;vás všechno podfuk,“ prohlásil s&#160;hlubokým přesvědčením profesionálního skeptika.</p>
			<p class="MLP_text ParaOverride-1">„To znamená…,“ řekl po chvíli všeobecného mlčení Mart.</p>
			<p class="MLP_text ParaOverride-1">„To znamená přesně to, co máte na mysli,“ přikývl Šéf. „Vidíme se patrně naposledy. Nechám si tu pro výstředního strýčka Příhodu gravifonní přijímač. Snad jsem si ho za ta léta rozčilování poctivě vysloužil. Jinak mám ze Země jen kartáček na zuby a&#160;rezervní soupravu prádla. To stačí. Kdyby něco, ozveme se. Jen žádný strach. Teď se starejte, Marte, hlavně o&#160;Ramos. Tam máme pořádný dluh. Snažte se to dát co nejdříve do pořádku, ano?“</p>
			<p class="MLP_text ParaOverride-1">„Určitě, Šéfe! Když to Centrální schválí, vypravím se tam třeba zítra.“</p>
			<p class="MLP_text ParaOverride-1">„O&#160;to nemějte péči. Centrální to schválí,“ řekl s&#160;přesvědčením Šéf. „Pořádně jsem jim to vysvětlil. Ale, ale&#160;– podívejme se! Totiž podívejte se honem, vy, Marte! Už začínají potíže. Jako bych to netušil!“</p>
			<p class="MLP_text ParaOverride-1">Kara popotáhla a&#160;bránila se.</p>
			<p class="MLP_text ParaOverride-1">„Nic takového! Když bude muset letět, tak poletí. Já neřeknu ani slovo.“</p>
			<p class="MLP_text ParaOverride-1">„To jsem zvědav,“ řekl Šéf pochybovačně. „No, konečně třeba i&#160;ne. Vy spíše odpovídáte činem, že? Taky jsem to tak dělával. Ale teď už je čas. Nastupujte, panstvo!“</p>
			<p class="MLP_text ParaOverride-1">„Myslím, že váš odpočinek přišel dříve, bratře, než jste čekal,“ řekl zcela neočekávaně tylku, na jehož skromnou a&#160;nenápadnou existenci zřejmě všichni zapomněli v&#160;témž okamžiku, jak naposledy promluvil. „Nemám pravdu?“</p>
			<p class="MLP_text ParaOverride-1">Šéf se poněkud kysele usmál. „Ne, že byste tak docela neměl,“ připustil.</p>
			<p class="MLP_text ParaOverride-1">„Obávám se, že byste v&#160;naší společnosti, řekněme,“ trochu se pousmál tylku, „mezi blázny z&#160;Hepteridy, nebyl příliš šťasten. Ostatně nikde ve vesmíru, kde by se neuplatnily vaše zkušenosti a&#160;schopnosti.“</p>
			<p class="MLP_text ParaOverride-1">Šéf pokrčil rameny. Čekal, co bude dál. Rozhodně mu nebylo příliš příjemné, že ten šafránový děda (naprosto správně&#160;– to věděl) bořil jeho chabé sebeklamy o&#160;poněkud snesitelné budoucnosti mezi hopsaly, ohřívači vlastního těla a&#160;hvězdicemi. Nehledě na čtení myšlenek, které jej na téhle planetě zcela nesmyslně rozčilovalo a&#160;popuzovalo.</p>
			<p class="MLP_text ParaOverride-1">„Rada starších se usnesla naposledy použít časoprostorového tunelu…“</p>
			<p class="MLP_text ParaOverride-1">„Ale to je naprosto vyloučeno!“ vyletěl Šéf jako čertík ze škatulky. Celý dlouhý život věnoval prospěchu člověka v&#160;kosmověku a&#160;nehodlal ustat až do posledního okamžiku. „Absolutně vyloučeno! Vysvětloval jsem vám přece proč.“</p>
			<p class="MLP_text ParaOverride-1">Tylku zdvihl dlaň v&#160;odmítavém a&#160;omluvném posunku.</p>
			<p class="MLP_text ParaOverride-1">„Samozřejmě. Země však nebude ohrožena. Jde o&#160;posun místním časem zde na Hepteridě. Rada starších hodlá pak tunel blokovat&#160;– má k&#160;tomu prostředky. Navždy. Než se však tak stane, musí být naplněna minulost.“</p>
			<p class="MLP_text ParaOverride-1">„Krásný výraz, ten si musím zapamatovat,“ zašeptal Mart Kaře. </p>
			<p class="MLP_text ParaOverride-1">„Na březích hepteridského moře mají čekat první kolonisty dva mužové, Rada je po pečlivém uvážení vybrala.“</p>
			<p class="MLP_text ParaOverride-1">„Jenom proto, že o&#160;tom vypráví nějaká stará pověst?“ tázal se Šéf a&#160;Mart postřehl v&#160;jeho hlase ironii. Znal už Šéfa dost dlouho.</p>
			<p class="MLP_text ParaOverride-1">„Ne, vůbec ne proto, bratře,“ odpověděl tylku. „Učinili bychom to i&#160;tehdy, kdybychom se o&#160;dvou podivných mužích, čekajících na pobřeží, nikdy nedozvěděli. Pomoc poskytnutá trosečníkům…“</p>
			<p class="MLP_text ParaOverride-1">„Pradědečkům…,“ nezdržel se Mart, ale tylku se nedal vyrušit. </p>
			<p class="MLP_text ParaOverride-1">„…&#160;je patrně v&#160;kole osudu tím nejlepším a&#160;nejzáslužnějším, co můžeme při posledním použití tunelu času učinit. Původně jsme se domnívali, že se oněmi dvěma muži mohli nějakým omylem stát pan Pritt a&#160;jeho společník.“</p>
			<p class="MLP_text ParaOverride-1">„To by to chudáci trosečníci vyhráli…,“ zahučel Šéf tak, aby jej žádný z&#160;jmenovaných nezaslechl. „A&#160;kdo tedy bude tím šťastným?“ zeptal se hlasitě.</p>
			<p class="MLP_text ParaOverride-1">„Vzhledem k&#160;nutnosti naučit první osídlence planety i&#160;jistým znalostem, usnadňujícím obtížné úvodní kroky i&#160;bez nezbytných technických předpokladů, jsem byl Radou poctěn tímto úkolem já. Je však také třeba organizovat život a&#160;společnost planety, otevírat vodní a&#160;nerostné zdroje, vytvářet základy civilizace. Rada starších shledala, že nejschopnějším pro tento úkol jste vy, bratře. A&#160;prosí vás o&#160;pomoc.“</p>
			<p class="MLP_text ParaOverride-1">Nastalo velké ticho. První se vzpamatoval Šéf.</p>
			<p class="MLP_text ParaOverride-1">„Znamená to, že mám skočit o&#160;pět tisíc let zpátky?“ Tylku němě přikývl. „Přesně řečeno o&#160;pět tisíc osm set šedesát let. K&#160;samotnému počátku.“</p>
			<p class="MLP_text ParaOverride-1"><span class="CharOverride-6">„</span>Bude<span class="CharOverride-6"> </span>možné vzít si s&#160;sebou&#160;– některé věci z&#160;korábu? Alespoň paměťový okruh? Archiv?“</p>
			<p class="MLP_text ParaOverride-1">„Bohužel ne. Nic takového tunelem neprojde, bratře. Pokud nenastane nic mimořádného, čeká vás ještě řada plodných let. Pomůžete těm, kteří to budou velmi potřebovat.“</p>
			<p class="MLP_text ParaOverride-1">Šéf se pomalu podíval po všech přítomných a&#160;přejel si čelo dlaní. Pak se obrátil k&#160;Martovi.</p>
			<p class="MLP_text ParaOverride-1">„Co myslíte, mladíku, jsem dost podivný dědek, abych splňoval podmínku té jejich bláznivé pověsti?“</p>
			<p class="MLP_text ParaOverride-1">„To docela určitě, Šéfe,“ odpověděl Mart. Hlas se mu třásl. Kara brečela zcela nezakrytě a&#160;Tobiáš i&#160;Péťa na chvíli vypadli z&#160;oblíbených rolí. Jen tylku pozoroval s&#160;kamennou tváří moře, vlnící se pod nimi.</p>
			<p class="MLP_text ParaOverride-1">„Takže si tu gravifonní mašinku zase odvezte, Marte,“ řekl po chvíli mlčení Šéf. „Bude se vám třeba na Ramosu hodit. Já už nějak vyjdu s&#160;tím kartáčkem na zuby. A&#160;vy mi tu, ženská, neřvěte. Tohle není pohřeb a&#160;já už se postarám, aby ještě dlouho nebyl. A&#160;vůbec, vy všichni, zmizte odtud! Udělejte místo pro první kolonisty a&#160;jejich dobré stařečky. No tak, bude to?“</p>
		</div>
</body>
</html>