<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">8.&#160;kapitola</p>
			<p class="MLP_dopis_bez1radku_-I- ParaOverride-1">Muž, se kterým jsem mluvil, byl stařec olivové pleti a&#160;nejdříve se mi vrhl k&#160;nohám; pak sepjal ruce za hlavou, otevřel ústa a&#160;zavřel oči. Dlouho něco mezi zuby drmolil, ale nepoznal jsem, že něco říká; a&#160;tak jsem to pokládal za blekotání němého.</p>
			<p class="MLP_dopis_podpis ParaOverride-1">— Cyrano z&#160;Bergeraku, Cesta na Měsíc</p>
			<p class="MLP_text_bez1radku ParaOverride-1">„Je živý?“ informovala se Kara zcela případně. Snědý muž na balvanu, ostřikovaném mořem, nebyl pohyblivější než panák na zadních sedadlech vznášedla a&#160;působil rozhodně ještě nepravděpodobněji.</p>
			<p class="MLP_text ParaOverride-1">„Myslím, že ano,“ odpověděl Mart. „Měl by nám určitě něco vysvětlit. Alespoň kde je Péťa a&#160;Tobiáš a&#160;co se stalo s&#160;naší lodí.“</p>
			<p class="MLP_text ParaOverride-1">Zatočil kolem balvanu a&#160;obratně manévroval tak, aby se plastikový okraj vznášedla nedostal do nežádoucího styku se skalami.</p>
			<p class="MLP_text ParaOverride-1">Muž je sledoval klidným zrakem. Vypadal naprosto nevzrušeně. Volným pohybem si upravil cíp látky, který mu vítr shodil z&#160;ramene&#160;– byl tedy zcela určitě živý&#160;– a&#160;otázal se právě jen tak hlasitě, aby jej bylo slyšet i&#160;přes hučení a&#160;šplíchání vln:</p>
			<p class="MLP_text ParaOverride-1">„Jakou řečí s&#160;vámi mohu mluvit?“</p>
			<p class="MLP_text ParaOverride-1">Oslovení bylo terránské, umělým logickým jazykem, který byl ve 24.&#160;století nadšeně přijat nejen jako východisko cesty k&#160;další integraci Země a&#160;galaktických kolonií, ale zejména jako důležitý krok k&#160;odstranění sémantických nedorozumění. Díky těmto nepochybným a&#160;ještě dalším výhodám se Lingea terrana neujala; zůstala jen velmi neoblíbeným vyučovacím předmětem na školách a&#160;tu a&#160;tam obcovacím jazykem vědeckých, především lingvistických kongresů. Mart se ji učil dost dlouho, ještě ve věku, kdy Kara již dávno zakoušela trpký a&#160;odříkavý osud (jak zdůrazňoval její tiskový agent v&#160;interviewech) polyvizní hvězdy.</p>
			<p class="MLP_text ParaOverride-1">„Jak si přejete. Třeba terránsky,“ odpověděl. „Rád bych věděl, kde…“</p>
			<p class="MLP_text ParaOverride-1">Muž je nenechal domluvit.</p>
			<p class="MLP_text ParaOverride-1">„Budu vám velmi vděčen, a&#160;nejen já, odejdete-li. Vzdalte se, prosím.“</p>
			<p class="MLP_text ParaOverride-1">Mart přeložil Kaře dost ultimativní, i&#160;když zdvořile formulovaný požadavek podivného Hostivíta. </p>
			<p class="MLP_text ParaOverride-1">„My dobrá. Proč my vy ne dobrá, mužové? Pryč, pryč!“ oznámila Kara troskami své terránštiny, podobající se sice španělštině karibských indiánů několik hodin po Kolumbově vylodění, avšak zato s&#160;výrazem, který jí obvykle vynutil respekt.</p>
			<p class="MLP_text ParaOverride-1">„Promiňte&#160;–,“ pospíšil Mart zahladit možné nedorozumění navzdory sémantickým výhodám použitého jazyka. „Souhlasím s… ehm, se slečnou. Nemáme špatné úmysly a&#160;v&#160;žádném případě neodejdeme, dokud se nedozvíme, kde jsou naši spolupracovníci, naše kosmická loď, a&#160;proč jste zničili náš kosmický člun.“</p>
			<p class="MLP_text ParaOverride-1">Mart mluvil pokud možno klidně, ačkoli cítil, že se ho navzdory komplexní protiagresivní výchově, které nebyli po dlouhých úvahách ušetřeni ani zvláštní agenti Centrály, zmocňuje zdravá zuřivost. Kdyby vymáčkl z&#160;trysek všechno, co mohly dát, dostal by se patrně se vznášedlem jedním skokem na pobřežní hřeben skal a&#160;diskuse by asi dostala švih. Nebo by se alespoň vyrovnala a&#160;nemusela by se domlouvat do výšky. Bez Kary by to už dávno udělal&#160;– ale s&#160;ní po boku nechtěl riskovat. Zatím.</p>
			<p class="MLP_text ParaOverride-1">Ani teď se starcův obličej nepohnul&#160;– Martovi se však zdálo, že v&#160;černých očích zahlédl překvapení.</p>
			<p class="MLP_text ParaOverride-1">„Musíme se chránit… před infekcí…,“ řekl chlapík na balvanu se sotva znatelným zaváháním. „Víte přece…“</p>
			<p class="MLP_text ParaOverride-1">Mart vycítil, že boduje, a&#160;rozhodl se neztratit iniciativu.</p>
			<p class="MLP_text ParaOverride-1">„Vím, samozřejmě. A&#160;vy patrně naopak nevíte, že vám nic takového nehrozí. Před odletem ze Země jsme samozřejmě spolkli antibiotika s&#160;plným spektrem.“</p>
			<p class="MLP_text ParaOverride-1">„Řekl jste ze Země?“</p>
			<p class="MLP_text ParaOverride-1">Teď se pro změnu podivil Mart:</p>
			<p class="MLP_text ParaOverride-1">„Odkud jste myslel?“</p>
			<p class="MLP_text ParaOverride-1">„My Země, mužové vy cvok,“ dotvrdila jeho slova Kara. Muž cvok po ní sjel pohledem, který se zdál spíše pobavený než okouzlený nebo dotčený.</p>
			<p class="MLP_text ParaOverride-1">„Viděli jsme vaše dva kosmické koráby,“ řekl významně.</p>
			<p class="MLP_text ParaOverride-1">„Viděli jste <span class="MLP_znak_kurziva_11b">jeden</span> náš kosmický koráb,“ odporoval Mart. „A&#160;vy to moc dobře víte. Dnes ráno zmizel. A&#160;za několik hodin jste zničili náš kosmický člun, což asi taky víte. Jsem zvláštním zplnomocněncem Galaktické centrály a&#160;milerád vám to dokážu, jakmile se dostanu nahoru. Těch hloupostí už bylo dost, kamaráde. Myslím, že vás čekají i&#160;tak dost velké nepříjemnosti. Nepřidělávejte si ještě další, jestli vám mohu poradit.“</p>
			<p class="MLP_text ParaOverride-1">Muž chvíli uvažoval.</p>
			<p class="MLP_text ParaOverride-1">„Souhlasím, že se asi nepříjemnostem nevyhneme, jenomže docela jiným, než máte na mysli,“ řekl konečně. „Posečkejte, prosím, jenom okamžik.“</p>
			<p class="MLP_text ParaOverride-1">Mart očekával, že odejde pro instrukce nebo se vytasí s&#160;vysílačkou nebo udělá něco jiného rozumného, co bylo možné za těchto okolností očekávat. Muž však jenom přivřel oči a&#160;znehybněl.</p>
			<p class="MLP_text ParaOverride-1">„Co to dělá?“ zajímala se Kara. „A&#160;co jste mu to chtěl nakukat o&#160;agentovi Centrály? Vy si koledujete o&#160;malér, Stame!“</p>
			<p class="MLP_text ParaOverride-1">„Mužové on cvok dělá my nevědět,“ odpověděl tiše Mart, zatímco stále upřeně pozoroval nehybnou postavu v&#160;bílém rouchu a&#160;předstíral, že druhou část otázky přeslechl. Zatím nehodlal před Karou vystoupit z&#160;celkem pohodlné role subalterního redaktůrka.</p>
			<p class="MLP_text ParaOverride-1">„Už se na nás zase dívá,“ zašeptla Kara, jako kdyby se tím stařík dopouštěl nějakého obzvláště rafinovaného zločinu.</p>
			<p class="MLP_text ParaOverride-1">„Smíte vystoupit,“ řekl muž konečně, a&#160;Mart potlačil chuť vysvětlit mu, že by v&#160;případě potřeby rozhodně vystoupil i&#160;bez jeho laskavého svolení. Konfliktní řešení situace si může vždycky nechat na pozdější a&#160;vhodnější dobu. „Za touto skálou je zátočina, kde můžete přistát. Alespoň předpokládám, že to vašemu plavidlu nebude dělat obtíže.“</p>
			<p class="MLP_text ParaOverride-1">„Děkuji vám,“ odpověděl Mart zdvořile. „Hledali jsme už chvíli vhodné místo, ale marně. Je to šťastná náhoda, že jsme vás nalezli,“ ujistil chlapíka a&#160;obeplul výčnělek skály, za nímž skutečně byla mezi balvany malá zátoka s&#160;písčitou pláží. Vznášedlo měkce dosedlo. Mart vypjal motory.</p>
			<p class="MLP_text ParaOverride-1">Muž k&#160;nim sestoupil pozvolným krokem, na němž se projevovalo stáří. Určit jeho věk bylo však zcela nemožné. Něco mezi šedesáti a&#160;smrtí.</p>
			<p class="MLP_text ParaOverride-1">„Nebyla to náhoda,“ navázal přerušený rozhovor. „Přivolal jsem vás. Věděli jsme o&#160;vás, ale… Došlo k&#160;omylům. Zřejmě jsme se považovali vzájemně za útočníky. To vysvětluje mnohé. Lituji.“</p>
			<p class="MLP_text ParaOverride-1">Mart letmo pohlédl na Karu, rozumí-li. S&#160;potěšením zjistil, že asi ne&#160;– jinak by byla určitě zareagovala, obohatila diskusi o&#160;nějakou sentenci ve své rádoby terránštině a&#160;on by byl nucen ještě ke všemu dělat tlumočníka. Blahá nevědomost byla v&#160;tomto okamžiku výhodnější. </p>
			<p class="MLP_text ParaOverride-1">„Jak víte, že mluvím pravdu?“ otázal se.</p>
			<p class="MLP_text ParaOverride-1">„Vím to,“ pousmál se poprvé staroch nejen očima, ale i&#160;úzkými rty. „Dál budeme pokračovat pěšky. Bohužel. Terén je pro vaše vozidlo příliš obtížný. Není to daleko.“</p>
			<p class="MLP_text ParaOverride-1">Mart obhlédl krajinu, posetou balvany, mezi nimiž vedla úzká, sotva prošlapaná cestička sporými trsy čehosi, co bylo místní trávou, a&#160;dal mu za pravdu. Tudy by se opravdu vznášedlem, dodaným šetrnou polyvizní produkcí toliko pro pohyb po plochém Druhém kontinentu, daleko nedostal. Vysvětlil situaci Kaře.</p>
			<p class="MLP_text ParaOverride-1">„Vážně to není daleko? A&#160;kam nás vlastně vede?“ tázala se zoufale. Pěší pohyb nebyl silnou stránkou pozemšťanů 25.&#160;století vůbec a&#160;polyvizních hvězd obzvláště. Nezbytnou svalovou stimulaci obstaraly rychleji a&#160;příjemněji masážní automaty. Mart pokrčil rameny.</p>
			<p class="MLP_text ParaOverride-1">„Nemám tušení. Budiž vám útěchou, že půjdete nalehko. Já vezmu ještě pana Eko Darta. Ve třech nám bude veseleji.“</p>
			<p class="MLP_text ParaOverride-1">Zdvihl plastikovou figuru ze zadních sedadel a&#160;přehodil si ji přes rameno jako únosce Sabinek. Jejich průvodce byl v&#160;prvním okamžiku lehce otřesen neočekávaným objevením se mrtvoly, ale bleskurychle pochopil situaci a&#160;zdržel se jejího komentování i&#160;otázek. Kara ne.</p>
			<p class="MLP_text ParaOverride-1">„Proč ho tu nenecháte? Mně už je i&#160;bez toho trouby Darta dost zle,“ prohlásila utrápeně.</p>
			<p class="MLP_text ParaOverride-1">„Nemůžeme vyloučit ani existenci místních domorodých kmenů, vyžadujících lidské oběti, slečno Karnová,“ odpověděl Mart se smrtelně vážnou tváří a&#160;prohnul Eko Darta v&#160;pase, aby se mu lépe nesl. „V&#160;tom případě jim místo nás nabídnu ideál dívčích srdcí celé Galaxie v&#160;prvotřídním provedení.“</p>
			<p class="MLP_text ParaOverride-1">Kara jen pohrdavě odfrkla a&#160;klopýtavě se vydala po stezce. Mart za ní. Malý průvod uzavíral snědý muž. Všichni mlčeli, i&#160;když ovšem Marta napadla tisíc a&#160;jedna nejrůznějších otázek. Časem je snad položí a&#160;dozví se na ně odpovědi. Trpělivost je jedna z&#160;nejvzácnějších, ačkoli, bohužel, nejméně běžných ctností.</p>
			<p class="MLP_text ParaOverride-1">Stezka vedla k&#160;blízkým pahorkům, nepatrným bradavičkám na nosech chrličů horských chrámů, tyčících se nad nimi zdánlivě tak blízko a&#160;tak hrozivě, jako by se chystaly sesout se a&#160;rozdrtit naprosto neuvěřitelný průvod dvou lidiček v&#160;lehkých kosmonautických oblecích, třetího človíčka v&#160;kusu bílé látky a&#160;čtvrtého v&#160;plastikovém provedení. Pahorky spadaly srázně, téměř kolmými stěnami na pobřežní pás, z&#160;ocelově šedé, snad žulové, ale v&#160;každém případě tvrdé horniny, v&#160;této oblasti jen málo porušené působením povětrnostních vlivů. Nic se tu nepodobalo kamennému městu. Bylo proto zřejmé, že průrva, pokračující tunelem proraženým do jejich souvislého řetězu a&#160;s&#160;geometricky přesným profilem, není dílem přírody, ale člověka, přesněji řečeno člověka vybaveného anihilátorem, jak si Mart uvědomil. Vůbec mu nepřišla na mysl možnost kladiva a&#160;dláta. Něco takového bylo už 25.&#160;století takřka nekonečně vzdálené. Usoudil, že se technika neočekávaných obyvatel Hepteridy asi přece jen nezastavila u&#160;burnusů a&#160;sandálů, jaké měl snědý muž na sobě. Ve svém tušení byl utvrzen, když se současně s&#160;jeho vstupem do tunelu rozsvítily, zřejmě díky skrytému fotočlánku, lineární luminofory na stropě chodby. Soudě podle perspektivy sbíhajících se světelných pásů byl tunel značně dlouhý. Náhle se Mart zarazil, až Kara s&#160;heknutím narazila do kučeravé lebky Eko Darta; na stěně při vchodu tunelu byl vytesán několik metrů dlouhý a&#160;od podlahy až ke stropu sahající reliéf, takže trvalo několik okamžiků, než jej Mart celý přehlédl a&#160;než zjistil, že představuje podivný a&#160;zřejmě velmi starobylý typ lodi, opatřené čtvercovou plachtou na jediném stěžni a&#160;celým lesem linií, jež měly patrně představovat vesla na bocích. Na přídi korábu stála jakási postava. Podrobnosti už smazal čas a&#160;povlak modravých mechů (byly-li to mechy), živořících ve sporém světle při ústí tunelu.</p>
			<p class="MLP_text ParaOverride-1">Mart zatajil dech. To byl úžasný objev. Reliéf vznikl zřejmě dávno před objevením Hepteridy a&#160;před přistáním první průzkumné skupiny, uskutečněným sotva před sto lety. Znamenal další z&#160;nemnoha důkazů inteligentního mimozemského života. Zatím jich bylo mimo Zemi nalezeno asi jako za krejcar plutonia: zrezivělé trosky čehosi, co mohlo být automatickou sondou na Vele, skalní galerie s&#160;geometrickými obrazci, o&#160;nichž se dodnes učenci nemohou dohodnout, co znamenají, na Cassaně a&#160;uměle opracované skalní bloky (střízlivější nebo lépe řečeno o&#160;svou pověst strachující se vědci mluví ovšem o&#160;geometricky pravidelném zvětrávání) na jednom z&#160;obrovských měsíců Echeneidy. A&#160;ovšem ještě ty nešťastné „kanály“ na Marsu a&#160;Blairovy monolity s&#160;obdélníkovou zříceninou na západním okraji měsíčního moře Ticha.</p>
			<p class="MLP_text ParaOverride-1">„Jak je to staré?“ obrátil se Mart k&#160;průvodci, který stál klidně a&#160;trpělivě opodál. Odpověď ho mále porazila.</p>
			<p class="MLP_text ParaOverride-1">„Pět tisíc osm set šedesát šest let,“ odpověděl bez rozmýšlení snědý chlapík, jako kdyby hlásil přesný čas nebo výsledek matematické úlohy.</p>
			<p class="MLP_text ParaOverride-1">„Ale to je… to je…,“ zakoktal Mart, takže byl špatně pochopen.</p>
			<p class="MLP_text ParaOverride-1">„Ovšem, hepterida, sedmiveslice. Vytesali ji zde první lidé, kteří Hepteridu navštívili a&#160;dali jí jméno.“</p>
			<p class="MLP_text ParaOverride-1">Mart se na něho chvíli díval, dotkl se reliéfu, aby se přesvědčil, že to není halucinace ani šelestěna s&#160;polyvizní projekcí, nadhodil si na rameni Eko Darta a&#160;rezignovaně prohlásil: „Prima. Takže můžeme zase jít dál…“</p>
		</div>
</body>
</html>