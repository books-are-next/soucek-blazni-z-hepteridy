<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blazni_z_hepteridy-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blazni_z_hepteridy-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">16.&#160;kapitola</p>
			<p class="MLP_dopis_bez1radku_-I- ParaOverride-1">Pro obyvatele vaší zeměkoule je dobrodiním, že jejich Země nosila člověka, který jim nyní bude moci vyjevit všechny divy Slunce, neboť nebýt vás, hrozilo jim nebezpečí, že budou i&#160;nadále žít v&#160;hluboké nevědomosti.</p>
			<p class="MLP_dopis_podpis ParaOverride-1">— Cyrano z&#160;Bergeraku, Cesta do Sluneční říše</p>
			<p class="MLP_text_bez1radku ParaOverride-1">Castor se zatím pomalu, ale přece každou sekundou vzdaloval od zuřícího týmu biologů, zahrnujících Centrální galaktickou rafinovanými výhrůžkami i&#160;zcela prostým nadáváním na skutečnost, že slibný a&#160;dávno plánovaný zoologický výzkum Echiny, skrývající unikátní a&#160;růžové perspektivy vědeckého uznání za popis nových zajímavých druhů kroužkových červů, byl tak nekvalifikovaným způsobem na neurčito odložen. A&#160;to ještě ke všemu kvůli jednomu jedinému cestujícímu, který vypadal na pohled jako docela obyčejný dědek. <span class="MLP_znak_kurziva_11b">Biologické listy,</span> jejichž redaktorem jeden z&#160;přímo postižených vědců byl, přinesly rozhořčený článek na toto téma, avšak žádoucí ohlas ve veřejném tisku nenastal. Deníky si nehodlaly rozházet Centrální kvůli kroužkovým červům, a&#160;už vůbec ne kvůli biologům, a&#160;daly to svou nevšímavostí zřetelně najevo.</p>
			<p class="MLP_text ParaOverride-1">Šéf se ovšem nijak nekochal škodolibým potěšením z&#160;této situace, kterou mohl předpokládat a&#160;také předpokládal už v&#160;okamžiku, kdy biologický výlet zrušil a&#160;rozhodl se snášet všechny nepříjemnosti cesty, spojené s&#160;lineárními posuny v&#160;mimoprostoru. V&#160;duchu odprošoval lékařskou sekci Galaktické, která ještě palubním interkomem, spojujícím Castor s&#160;věží kosmodromu a&#160;tím i&#160;všemi sekcemi, Šéfa zapřísahala, aby se proboha šetřil a&#160;nechal ke všem čertům nebo kam (své rozhodnutí letět k&#160;sektoru Hepterida sdělí Šéf pro jistotu pilotům až za oblastí asteroidů, kterou museli překonat tak jako tak v&#160;obvykle „vyčištěné“ trase) letět někoho jiného. Mladšího.</p>
			<p class="MLP_text ParaOverride-1">Nakonec se na obrazovce interkomu, protekčně umístěné posádkou, zděšenou neočekávaným vpádem vrchnosti, přímo před šéfovo křeslo, objevila nezdravě žlutá asketická tvář samého šéflékaře Centrální galaktické, doktora Meestera.</p>
			<p class="MLP_text ParaOverride-1">„Jestli si dobře pamatuji, tak jsi stejně starý jako já,“ řekl Meester chraptivým hlasem sympatických literárních zločinců, kteří se nechají dobrovolně chytit, protože&#160;– chrchly, chrchly&#160;– tak jako tak druhého dne zemřou na blíže neurčitelnou, ale děsivou chorobu. Přítomný prosťáček doktor Watson ji ve zmíněných detektivkách zděšeně diagnostikuje pouhým přiložením ruky na hrudník nebo poodhrnutím víčka spoutaného chrchlala. Pamětníci však shodně potvrzovali, že Meester se co do vzezření muže delší dobu mrtvého a&#160;co do skomíravého hlasu nezměnil už dobrých sedmdesát let. A&#160;že v&#160;tomto stabilizovaném stavu k&#160;zoufalství mladších Aeskulapů Centrální galaktické dalších sedmdesát let spolehlivě vydrží.</p>
			<p class="MLP_text ParaOverride-1">„Starší o&#160;rok. Jednou jsem propadl,“ odpověděl popuzeně Šéf. „Co chceš?“</p>
			<p class="MLP_text ParaOverride-1">„Abys už koukal vypadnout z&#160;Castora a&#160;nezesměšňoval se, Mino,“ zasípal Meester, využívaje až do krajnosti svého dávného přátelství se Šéfem i&#160;výhod spolužáka a&#160;napovídače. „Nevím sice, kam se chystáš, ale předpokládám, že v&#160;tom budou posuny mimoprostorem. Jinak by sis nevybral Castor.“</p>
			<p class="MLP_text ParaOverride-1">Šéf netrpělivě přikývl. „Jo. Pro víkendy na Měsíci nemám ani čas, ani důvod. Chceš snad říci, že to nevydržím?“</p>
			<p class="MLP_text ParaOverride-1">Doktor Meester na něho zkoumavě pohlédl mučednickým zrakem, prahnoucím už sedmdesát let, aby jej někdo konečně dobrotivou dlaní zatlačil. Za tu dobu se čtyřikrát oženil.</p>
			<p class="MLP_text ParaOverride-1">„Kolik posunů?“</p>
			<p class="MLP_text ParaOverride-1">„Čtyři,“ odsekl Šéf. „Zpátky už to není tak důležité.“</p>
			<p class="MLP_text ParaOverride-1">„Čtyři. Aha. A&#160;zpátky to není důležité…,“ opakoval přemítavě doktor. „Opravdu musíš letět zrovna ty, Mino?“</p>
			<p class="MLP_text ParaOverride-1">„Pssst!“ rozhlédl se Šéf zděšeně, zda není nablízku letuška ani někdo jiný z&#160;letového personálu, a&#160;tiše doufal, že spojaři, obvykle zvědaví jak šimpanzi, nejsou na vedlejším příjmu. Jinak by mu mohla v&#160;rekordně krátké době celá Centrální říkat místo obvyklého „Šéfe“ Mino, Minotaure. Alespoň za zády. Což jakžtakž snesl ve studentských letech. Později už ne. „Musím! Kdybych nemusel, neletěl bych. Znáš mne přece, Meestere.“</p>
			<p class="MLP_text ParaOverride-1">„Znám,“ přikývl Meester. „Taky znám tvoje EKG a&#160;EEG a&#160;testy regenerativnosti. Ty čtyři posuny asi nakonec vydržíš, Mino. I&#160;když ti moc dobře nebude…“</p>
			<p class="MLP_text ParaOverride-1">„Mám s&#160;sebou pytel kapslí hyperdrilu,“ ujistil jej Šéf rychle.</p>
			<p class="MLP_text ParaOverride-1">„Předpokládám,“ pokračoval suše Meester. „To je sice výborné proti kocovině v&#160;posunu, ale regenerovaným buňkám to neprospěje. Čtyři posuny jsou tak rozumně odhadnutelná horní hranice možností, Mino. Pak to s&#160;tebou půjde z&#160;kopečka.“</p>
			<p class="MLP_text ParaOverride-1">Šéf sevřel křečovitě opěradlo sedadla, div neprotrhl plastikový povlak. „To tedy znamená…“</p>
			<p class="MLP_text ParaOverride-1">Meester přikývl. „Přesně, Mino. To jsem ti chtěl říci, nic víc.“</p>
			<p class="MLP_text ParaOverride-1">Šéf pomalu přivřel oči. „Díky, kamaráde. Nezdržuj se už se mnou.“</p>
			<p class="MLP_text ParaOverride-1">Když zase oči otevřel, byla obrazovka prázdná.</p>
			<p class="MLP_text ParaOverride-1">Pak to tedy půjde z&#160;kopečka. Začne stárnout. Ne sice bleskově, jako mesmerizovaná mrtvola z&#160;horrorů, která se po vyvedení čarodějnické hypnózy pojednou rozpadne uprostřed znechucené společnosti v&#160;mazlavou hmotu, to jistě ne. Ale buněčné aktivátory budou vyčerpány. Snad bude žít ještě deset nebo dvacet let. Plánovat si více by už bylo opovážlivým spoléháním na výjimku ze zákona pravděpodobnosti. A&#160;další posuny už nebude moci absolvovat vůbec. Což znamená navždy zůstat na Hepteridě nebo někde poblíž, na ztracené vartě nějaké bláznivé kolonie vesmírných fakírů, poustevníků a&#160;trampů, žít zkrátka na penzi. A&#160;nebýt už Šéfem. Už nikdy.</p>
			<p class="MLP_text ParaOverride-1">Na druhé straně tu ovšem byla přece jen možnosti setkání s&#160;mimozemskou civilizací, kterou tak nešťastně zkopal. Snad to ještě dokáže nějak napravit, jestli se příliš neopozdí za Aslanem a&#160;jeho mládenci. A&#160;když ne, bude mu asi pro zbytek života lépe v&#160;nejzastrčenější periférii Galaxie než na Zemi.</p>
			<p class="MLP_text ParaOverride-1">Takže tedy sbohem. Bylo to tu docela zajímavé, milá Země, se vším všudy, co dávno inventarizovali básníci. S&#160;východy a&#160;západy slunce, s&#160;hvězdami. Ovšem hvězdy jsou vlastně ve vesmíru všude, i&#160;když někde více, někde méně. Kolik jich asi bude kolem Hepteridy?</p>
			<p class="MLP_text ParaOverride-1">Šéf se pohodlně opřel do křesla, které pokorně přijalo tvar jeho rozložité postavy. Letuška tentokráte věděla, kdo je jediným cestujícím interstelárního Castoru, a&#160;pohybovala se kolem Šéfa jako velekněžka, celebrující výroční pobožnost.</p>
			<p class="MLP_text ParaOverride-1">„Za sedmdesát sekund se přiblížíme k&#160;Měsíci, pane,“ zašveholila. </p>
			<p class="MLP_text ParaOverride-1">„Co… aha, děkuji vám. To to trvalo,“ zavrčel šéf, aniž se obtěžoval věnovat jí jediný pohled. Ještě jí po cestě užije dost.</p>
			<p class="MLP_text ParaOverride-1">Letuška téměř neznatelně pokrčila nosík a&#160;odebrala se uraženě do pilotní sekce.</p>
			<p class="MLP_text ParaOverride-1">Zatímco se uvelebovala v&#160;křesle a&#160;s&#160;obdivem pokukovala po mužném profilu prvního pilota, jehož předstírané manipulace měly právě v&#160;tomto okamžiku přesvědčit nic netušící naivku, že manévr míjení Měsíce neřídí od a&#160;do zet automaty (jak tomu skutečně bylo), ale On sám, rozechvěl se Castor oživlými směrovými tryskami a&#160;táhlým obloukem nabíral kurs. Obrazovka v&#160;pilotní sekci ukazovala Šéfa, snímaného skrytou kamerou. Letušky mohly tímto způsobem postupně kontrolovat stav všech cestujících a&#160;připravit se předem na radosti, které je v&#160;kabině čekají.</p>
			<p class="MLP_text ParaOverride-1">„Pořád kouká z&#160;okna,“ poznamenala pobaveně. „Jako kdyby jaktěživ neviděl Měsíc. Nebo jako by ho už neměl nikdy vidět.“</p>
			<p class="MLP_text ParaOverride-1">Pilot neodpověděl. Přehrával na zablokovaných, a&#160;tudíž z&#160;provozu zcela vyřazených pákách a&#160;tlačítkách ručního řízení etudu na téma Dobyvatel vesmíru, virtuózně pilotující kosmický koráb, což až dosud nikdy neselhalo. Ani v&#160;tomto celkem snadném případě. Dobyvatel vesmíru ovšem těžce nesl, že se o&#160;pozornost sladké naivky dělí s&#160;tím nerudným dědkem vzadu v&#160;kabině. Biologové by mu byli stokrát milejší.</p>
			<p class="MLP_text ParaOverride-1">„Nevíte, proč mu Meester říkal Mino?“ rozhodl se konečně obšťastnit letušku oslovením.</p>
			<p class="MLP_text ParaOverride-1">„Nemám tušení,“ odpověděla polichoceně. „Ale je to legrační. Nezdá se vám?“</p>
			<p class="MLP_text ParaOverride-1">„K&#160;popukání,“ řekl rezervovaně. Na důvěrnosti je dost času.</p>
		</div>
</body>
</html>